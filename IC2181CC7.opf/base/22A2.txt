༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14777
ImageGroup:
12PD18718
LCCN:
||2010325321
ISBN:
9787800579929 (v. 1) 9787800579936
|(v. 2) 9787802532571 (v. 3)
9787802534711 (v. 4)
Title:
ས་མཐོའི་བུ་མོ།
དུས་དེབ། )
sa mtho'i bu mo/ (dus deb/)
Author:
Descriptor:
n/a
Original Publication:
n/a,n/a
pe cin/
Place:
Publisher:
krung go'i bod rig pa dpe skrun khang/
2008-2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, Southwest University of Nationalities,
Chengdu, China.



ས་མཐོའི་
བྲམ།།
སྤྱིའི་དེབ་གྲངས་དང་པོ།
ཀྲུང་གོའི་བོད་རིག་པ་དཔེ་སྐྲུན་ཁང་།



སྒྱིད་ལུག་མལ་དུ་མ་ཉལ་གངས་ཅན་པ། །
མགོ་བོ་བཏེགས་ནས་འཛམ་གླིང་གསར་པར་གཟིགས། །
ཨ་རིའི་སྟོབས་འབྱོར་མི་ཡིས་ལག་པས་བསྐྲུན། །
མི་ཡི་ལག་པ་རང་རང་ལུས་ལ་ཡོད། །



ས་མཐོའི་
ཀླུ་མོ།
སྤྱིའི་དེབ་གྲངས་དང་པོ།



ཡེ་ཤེས་ལྷ་མཚོ།



བསམ་གཏན། །
མིག་དམར་གཡང་འཛོམས།
ཚེ་རིང་སྒྲོལ་མེ།



ཚེ་སྒྲོན།
བྱམས་པ་བརྩོན་འགྲུས།
བs
ལྷ་སྐྱིད།



ལྷག་པ།
ཚེ་རིང་མཚོ་ལྡན།



ཕུར་
ཚེ་རིང་ཆོས་སྒྲོན།
དགའ།



དབྱངས་ཅན། །
མཆོག །



སྔོན་དུ་འགྲོ་བའི་གཏམ།
བོད་ཀྱི་དམངས་ཁྲོད་དུ་བུ་མོ་རྩོམ་པ་པོ་ཉུང་ཞིང་ཁྱད་པར་དུ་གཞོན་ནུ་དག་གིས་ལས་
ཞོར་དུ་བྲིས་པའི་རྩོམ་ཡིག་ནི་ཤིན་དུ་དཀོན། དེར་རྟེན་ང་ཚོའི་ཞིབ་འཇུག་ཁང་གི་བུ་མོ་འགའ་
ཞིག་གིས་ལས་ཞོར་དུ་བྲིས་པའི་རྩོམ་ཡིག་ཉུང་ཤས་ཤིག་ཕྱོགས་གཅིག་ཏུ་བསྒྲིགས་པ་ལ་ས་
མཐོའི་བུ་མོ་ཞེས་སུ་བཏགས་པའི་དཔེ་ཚོགས་འདི་ནི། ལོ་ན་ཕྲ་བའི་བུ་མོ་འདི་དག་གིས་གང་
བྱུང་དུ་བྲིས་པ་ལ་ཟབ་ཅིང་རྒྱ་ཆེ་བའི་ནང་དོན་མ་མཆིས་ནའང་། མེས་པོ་བཀའ་དྲིན་ཅན་གྱིས་
བཞག་པའི་རིག་གཞུང་ལ་བག་ཆགས་ཙམ་འཇོག་ཕྱིར་དང་། རང་རིགས་ཀྱི་གཞོན་ནུ་དག་ལ་
རང་ཉིད་ཀྱི་སྐད་ཡིག་རྩ་འཛིན་གྱི་སྐུལ་མ་བྱ་ཕྱིར་དུ་དམིགས་ཏེ་བྲིས་པ་ཡང་ཡིན་སྲིད། མི་ཡི་
རིགས་ལ་ཕོ་མཆོག་མོ་དམན་གྱི་ལྟ་ཚུལ་ཡོད་པ་ནི་བོད་ཙམ་མ་ཡིན་པར་གོ་ལ་ཧྲིལ་པོ་འདི་ལ་
སྔར་ནས་ཡོད་པའི་སྲོལ་ངན་ཞིག་ཡིན་ཞིང་། ཤེས་རིག་དར་བའི་ཡུལ་མང་པོ་ཞིག་ལ་རིམ་
བཞིན་འདྲ་མཉམ་གྱི་ལྟ་ཚུལ་ཆགས་བཞིན་ཡོད་པ་ནི་དགའ་འོས་པ་ཞིག་རེད། གང་ལྟར་མི་ལུས་
ཡིན་པ་འདྲ་མཉམ་དང་། བདེ་བ་སྒྲུབ་ཐབས་དང་སྡུག་བསྔལ་སྤོང་ཐབས་སོགས་ཀྱི་ཐབས་ཚུལ་
དང་བདེན་དོན་འཚོལ་བའི་ཐོབ་ཐང་སོགས་འདྲ་མཉམ་དུ་ཡོད་ཕྱིར། བོད་ཀྱི་ཞིང་འབྲོག་ཁུལ་དུ་
ཡོད་པའི་བུ་མོ་དག་གིས་ཀྱང་དྲང་བདེན་ཐོག་ཤེས་རིག་དང་འདྲ་མཉམ་ཡོང་བ་ལ་ངེས་པར་དུ་
བརྩོན་ལེན་བྱ་འོས། འདྲ་མཉམ་གྱི་ལྟ་བ་ནི་ཕོ་མོ་ཙམ་མ་ཟད་སྲོག་ཆགས་ཀུན་གྱི་རིགས་ལ་ཡོད་
དགོས་ངེས་ཤིག་ཡིན་ཀྱང་། དོན་དངོས་ཐོག་ཁ་ཙམ་མ་ཡིན་པར་ཐམས་ཅད་འདྲ་མཉམ་གྱི་ལྟ་
བ་དང་ལག་ལེན་ཡོད་པ་ནི་ཁ་ཞེ་ལག་གསུམ་མཚུངས་པའི་སངས་རྒྱས་པའི་ཆོས་ཉམས་ལེན་



བྱེད་པའི་གང་ཟག་ཉུང་ཤས་ཙམ་ཞིག་ཡིན་ནམ་སྙམ། འོན་ཀྱང་རི་བོང་ཅལ་འདྲོག་གི་དཔེ་ལྟར་
གཞན་ཟེར་རྗེས་བརྗོད་ལ་དགའ་བའི་རང་རིགས་ཀྱི་ཅོལ་ཆུང་བ་འགའ་ཞིག་གིས། ཕོ་མཆོག་མོ་
དམན་གྱི་ལྟ་བ་ནི་སངས་རྒྱས་པའི་ཆོས་ལུགས་ཀྱི་ཤུགས་རྐྱེན་ཡིན་ཟེར་བ་ནི་དོན་གྱི་ཟུར་ཙམ་
ཡང་མ་ཤེས་པར་ཟད་དེ། ཡོན་ཏན་ཅན་ལ་དད་གུས་དང་བཀུར་སྟི་སོགས་བྱེད་པ་ལ་འདྲ་མཉམ་
གྱི་ལྟ་སྟངས་མེད་པའི་སྐྱོན་མེད་ལ། སོ་ཐར་གྱི་ལམ་ལ་སློབ་སྐབས་ཉོན་མོངས་ཀྱི་གཉེན་པོ་
བསྟན་ཚུལ་ལ་མི་སྡུག་པ་སྒོམ་པ་སོགས་ཐབས་ལམ་དུ་མ་ཞིག་ཡོད་པ་ནི་ཕོ་མོ་ཀུན་ལ་གཅིག་
མཚུངས་ཡིན་ཞིང༌། སོ་སོའི་རང་རྒྱུད་འདུལ་ཐབས་དང་ཆགས་སྡང་གི་གཉེན་པོ་བསྟན་ཚུལ་
ཙམ་ཞིག་ཡིན་པ་ལས་མཆོག་དམན་གྱི་ལྟ་སྟངས་ཡོད་པ་ནི་རྩ་བ་ནས་མ་ཡིན། མདོར་ན་འཇིག་
རྟེན་འདིར་སྔར་ནས་ད་བར་ཆེས་བློ་ཕམ་འོས་པ་ཞིག་ནི་ཐམས་ཅད་འདྲ་མཉམ་དང་དྲང་བདེན་
གྱི་ལྟ་བ་མེད་པ་འདི་ཡིན་ལ། འདི་ནི་ཉམས་གུད་དང་མི་བདེ་བ་ཀུན་གྱི་གཞི་རྩ་ཡང་ཡིན། སྟོན་
པ་ཐུགས་རྗེ་ཅན་གྱིས་མཚོན་པའི་རྒྱལ་བ་སྲས་དང་བཅས་པ་རྣམས་ཀྱིས་དམིགས་པ་སེམས་
ཅན་ཐམས་ཅད་ལ་དམིགས། རྣམ་པ་དེ་དག་ཀུན་སྡུག་བསྔལ་དང་བྲལ་ཏེ་བདེ་བ་ལ་འགོད་པར་
དགོངས་པའི་བྱ་བ་ཁོ་ན་ལྷུར་བླངས་པས། གསང་བ་གསུམ་གྱི་མཛད་པ་མཐའ་དག་སེམས་ཅན་
གྱི་དོན་ཁོ་ན་ལས་མ་འདས། དེ་ནི་ཕོ་མོ་ཙམ་མ་ཟད་སྲོག་ཆགས་པའི་སེམས་ཅན་ཀུན་ལ་འདྲ་
མཉམ་ཡིན་ཞིང་། དེ་ལྟ་བུའི་དམ་པ་རྣམས་ཀྱི་ལམ་བཟང་ལ་སློབ་མཁན་ཞིག་ཡིན་ནས་བཟུང་།
ཕྱི་ཚུལ་གོས་ཀྱི་ཁ་དོག་སོགས་ལ་དོ་སྣང་བྱེད་པ་ཙམ་མ་ཡིན་པར་ཐོག་མར་ལེགས་ཉེས་ཀྱི་དབྱེ་
འབྱེད་ཤེས་པར་བྱས་ནས། མི་ལུས་ལན་ཅིག་ཐོབ་པའི་དུས་འདིར་མི་ཚེའི་རིན་ཐང་དོན་མེད་དུ་
མ་སོང་བར་བཅོས་མིན་གྱི་གཞན་ཕན་དང་། སངས་རྒྱས་ཀྱི་བསྟན་པ་རིན་པོ་ཆེ་འདི་ཆོས་བརྒྱད་
སྒྲུབ་བྱེད་མ་ཡིན་པར། འདི་ནི་ཆོས་བརྒྱད་ཀྱི་གཉེན་པོ་དང་སེམས་ཅན་ཐམས་ཅད་ཀྱི་གནས་
སྐབས་དང་མཐར་ཐུག་གི་ཕན་བདེ་སྒྲུབ་བྱེད་ཀྱི་ལམ་མ་ནོར་བ་ཡིན་པར་ངེས་ཤེས་འདྲོངས་



ངེས་པར་བྱས་ཏེ། རྟག་ཏུ་དྲན་པ་དང་ཤེས་བཞིན་གྱི་སྒོ་ནས་བག་ཡོད་པ་ཞིག་བྱ་རྒྱུ་དང་། ཐམས་
ཅད་འདྲ་མཉམ་གྱི་ལྟ་སྟངས་ཡོད་ལ་ཡོན་ཏན་ཅན་ལ་གདེངས་འཇོག་དང་བརྩི་བཀུར་ཡང་ཡོད་
པ་གལ་ཆེ། ཡོན་ཏན་ཅན་ཞེས་པ་ནི་རང་མཐོང་ཆུང་ཞིང་ཤེས་རིག་ལྡན་པ། བྱམས་བརྩེ་དྲང་
བདེན་དང་འདྲ་མཉམ་གྱི་ལྟ་བ་ཡོད་པ། གཞན་གྱི་བདེ་སྡུག་ལ་བཅོས་མིན་གྱི་སེམས་ཁུར་དང་
གཞན་དོན་ཁོ་ན་བསམ་པ། ཁ་ཙམ་མ་ཡིན་པར་དོན་ངོ་མའི་སྟེང་ནས་གཞན་དོན་ལག་ལེན་ཕེར་
མཁན་ཞིག་ཡིན་དགོས་ལ། ལེགས་ཉེས་ཀྱི་རྣམ་གཞག་ཐམས་ཅད་བསམ་པ་བཟང་ངན་ཁོ་ན་
ལ་རག་ལས་པས་ན་སུ་དང་གང་ཞིག་ཡིན་ཡང་། རྒྱ་ཆེའི་མང་ཚོགས་དང་སྤྱི་དོན་ལ་ཕན་སེམས་
དང༌། གཞན་གཅེས་ཀྱི་བསམ་པ་རེ་ངེས་པར་དུ་ཡོད་དགོས་པ་ནི་གནད་ཀྱི་དམ་པ་ཡིན། སྒེར་
སེམས་ཁོ་ན་ལས་མི་དམངས་ཀྱི་ཁེ་ཕན་དང་འགྲོ་བའི་བདེ་སྡུག་ལ་སེམས་ཁུར་དང་བསམ་རྒྱུ་
ཅི་ཡང་མེད་པ་མ་ཟད། ཕྱི་ཚུལ་གྱི་རྣམ་པ་མཛེས་ཤིང་རྣ་བར་སྙན་པའི་ཚིག་སྐམ་རེ་ཟུང་ཁ་ལ་
ཁྱེར་ཤེས་པ་ཙམ་མ་ཡིན་པར། དོན་ལག་ལེན་དངོས་ཀྱི་ཐོག་ནས་ཁ་ཡོད་ལག་ཡོད་གཅིག་བྱ་རྒྱུ་
ནི་སྙིང་གི་རེ་བ་གཅིག་པུ་དེ་ཡིན། བདག་ཀྱང་མི་ལུས་ཀྱི་རྣམ་པར་གྲུབ་པའི་སྒྱུ་མའི་འཕྲུལ་
འཁོར་གྱི་བེམ་པོ་འདི་ཉིད། ཆགས་སྡང་མི་དགེ་བའི་རྟོག་ཚོགས་ཀྱི་དབང་དུ་སོང་བའི་རྣམ་ཤེས་
ཕྲ་མོས་བར་མེད་དུ་ཁ་ལོ་བསྒྱུར་བ་མ་ཟད། རང་དོན་གྱི་ཟུར་ཙམ་ཡང་མ་ནུས་པར་གཞན་དོན་
ཞེས་པའི་ཚིག་སྐམ་བཤད་པ་ལ་དགའ་བས། དགའ་ཕྱོགས་ཀྱི་གཏམ་ཞིག་བཤད་པའི་གོ་སྐབས་
འདི་ཡང་དམ་འཛིན་དུ་བྱས་ནས་བྲིས་པའོ།།
ཕྲན་འགྲོ་འདུལ་རྡོ་རྗེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
2008ལོ་ཟླ་1ཚེས་26ཉིན་ཕུལ།



དཀར་ཆག་
དགྱེས་གླུ།..
ཐོན་མིར་བསྟོད་ཚིག་དད་བརྒྱའི་མེ་ཏོག….......…….ཚུལ་ཁྲིམས་ཆོས་མཚོ 3
ས་སྐྱ་པཎྜི་ཏའི་བསྟོད་པ་མེ་ཏོག་ཆུན་པོ།....…..….......…...ཡེ་ཤེས་ལྷ་མཚོ། 4
བཤེས་གཉེན་དམ་པ་གླིང་དབོན་པདྨ་སྐལ་བཟང་གི་ངང་ཚུལ་
དྲང་པོ་བརྗོད་པ་གཟུར་གནས་དགྱེས་པའི་རོལ་མོ།............…..…. ལྷ་སྐྱིད། 9
རང་བཞིན་བརྗོད་པའི་དཔེར་བརྗོད་རི་སུལ་གྱི་གླིང་བུ།.........….ལྷ་སྐྱིད། 11
དཔེ་རྒྱན་སོ་གཉིས་ཀྱི་དཔེ་བརྗོད་གཞོན་ནུ་འགུག་
པའི་ལྕགས་ཀྱུ།........................….............བྱང་ཆུབ་ལྷ་མོ། 13
གཟུགས་རྒྱན་ཉི་ཤུའི་དཔེར་བརྗོད་ཚངས་སྲས་
.................ལྷག་པ་སྒྲོལ་མ། 23
རེ་སྒུག་གི་ཕམ་ཁ།............…...................…..བྱམས་པ་བརྩོན་འགྲུས།
དྲན་གདུང་ཀློང་གི་མཛའ་གྲོགས།…..….…………..………..…..……..བསམ་གཏན། 32
ཨ་མ་ལགས་ངས་ཁྱོད་ལ་འཕྲིན་ཡིག་བསྐུར་ཡོད། མིག་དམར་གཡང་འཛོམས། 34
.............ཕུར་དགའ། _38
མིག་ཆུའི་ཀློང་གི་འགྲུལ་བཞུད།..................དཀོན་མཆོག་བཟང་མོ། 40
མུན་ནག་གི་བཙན་རྫོང་མཐུག་པའི་བདག་གི་ཕ་
ཡུལ།........................... ................ཤེབ་རབ་དཔལ་དབྱངས། 41
འཇིགས་སྣང་གི་མཚན་མོ།
...........དབྱངས་ཅན། 44
མ་བཅོས་སྙིང་ནས་བརྡོལ་བའི་ལྷག་བསམ།.......………ཚེ་རིང་མཚོ་ལྡན། 46
29
སེམས་ཁོང་གི་གླེང་མོལ།...



ས
.........
གངས་ལྗོངས་ལ་ཕུལ་བའི་རེ་འདུན།.... ...ཚེ་རིང་སྒྲོལ་མ། 48
སེམས་ཁོང་ནས་བཞུར་བའི་གཏམ།
...ཚེ་སྒྲོན། 50
སེམས་ཁོང་གི་འབོད་བརྡ།….…….……………………..………………………………….རིན་ཆེན། 52
སྙིང་གི་ན་ཟུག.……….….…......…...….….…...…......……....….…….ཟླ་སྒྲོན། །
སེམས་དོན་གཅིག་པའི་སློབ་གྲོགས་རྣམས་སློབ་སྦྱོང་
ལ་སྐུལ་བའི་གཏམ་དཔྱིད་ཀྱི་བུ་མོའི་མགྲིན་གླུ།………... པ་སངས། 56
སྐྱོ་ལྷང་ལྷང་གི་ངང་ཚུལ་འགའ་ཞིག.….............…….སྐལ་བཟང་ལྷ་མོ། 59
དྲན་སེམས།….....……...……...... ..……….….ཡེ་ཤེས་ཆོས་མཚོ། 61
བོ་དོང་ཕྱོགས་ལས་རྣམ་རྒྱལ་གྱི་མཛད་རྗེས་རགས་
བསྡུས།...
རིན་ཆེན་ཆོས་མཚོ། 64
ཁ་ཆེ་པཎ་ཆེན་ཤཱཀྱ་ཤྲིའི་འཁྲུངས་འདས་ཀྱི་ལོ་ཚིགས་
ལ་མདོ་ཙམ་དཔྱད་པ།..…………………….…………………..……………རྡོ་རྗེ་སྒྲོལ་མ། 71
སྣར་ཐང་གདན་རབས།….……..……………...………….....…………...དབྱངས་ཅན། 80
རྒྱ་བོད་ཡིག་ཚང་མཁས་པ་དགའ་བྱེད་ཀྱི་མཛད་པ་པོའི་
སྐོར་ལ་རགས་ཙམ་དཔྱད་པ།......………...…...…………..བྱམས་པ་བརྩོན་འགྲུས། 94
གསང་ཕུ་ཆོས་གྲྭ་ཆེན་པོའི་ངོ་སྤྲོད་དང་གདན་
རབས་མདོར་བསྡུས།...….......…..…..….…..ཡེ་ཤེས་ཆོས་མཚོ། _98
ཇོ་བོ་རྗེ་དཔལ་ལྡན་ཨ་ཏི་ཤའི་མཛད་རྣམ་ལ་མདོ་
ཙམ་དཔྱད་པ།....……....………....……..….…....……..………......ཡེ་ཤེས་ལྷ་མཚོ། _107
གུང་ཐང་རྒྱལ་པོའི་སྲས་མོ་ལྷ་རིན་ཆེན་མཚོའི་མཛད་
རྗེས་ལ་ཅུང་ཟད་དཔྱད་པ།
...ཚེ་རིང་ཆོས་སྒྲོན། 119
བ



ལྷ་བླ་མ་ཡེ་ཤེས་འོད་ཀྱི་མཛད་རྗེས་ལ་རགས་ཙམ་དཔྱད་པ།…...ཚེ་རིང་སྒྲོལ་མ། 124
བཀའ་གདམས་གླེགས་བམ་གྱི་ངོ་སྤྲོད་མདོར་བསྡུས།.....ཤེས་རབ་དཔལ་གཡང༌། 136
སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་རྣམ་ཐར་
མདོར་བསྡུས།......….....…...…....….….......ཚེ་རིང་མཚོ་ལྡན། 142
ཟུལ་ཕུལ་མཁན་བརྒྱུད་ཀྱི་རྣམ་ཐར།...
.......དབྱངས་ཅན། _146
གཉུག་ལ་པཎ་ཆེན་གྱི་རྣམ་ཐར་མདོར་བསྡུས།….. ...པ་སངས། 152
བོད་སིལ་བུའི་སྐབས་ཀྱི་ཤེས་རིག་གི་གནས་བབས་ལ་ཅུང་ཟད་
དཔྱད་པ།….…...……..……..
...ཚེ་རིང་སྒྲོལ་མ 158
.........



སྤྱིའི་དེབ་གྲངས་དང་པོ།
ཐོན་མིར་བསྟོད་ཚིག་དད་བརྒྱའི་མེ་ཏོག །
ཚུལ་ཁྲིམས་ཆོས་མཚོ།
(ནག་ཆུ་ལྷ་རི།）
བསིལ་ལྗོངས་འགྲོ་བའི་རྨོངས་པའི་སྨག་ཆེན་པོ། །
སེལ་མཛད་བརྡ་སྤྲོད་གཞུང་ལུགས་སྒྲོན་མེ་ཞིག ། །
ལུགས་གཉིས་སྣང་བས་འཁྱུད་པའི་ཡི་གེའི་གཟུགས། །
སྩོལ་མཛད་ཐོན་མི་མཆོག་ལ་སྙིང་ནས་གུས། །
གངས་ལྗོངས་མུན་པའི་གནས་ལས་སྐྱོབ་པའི་ཆེད། །
མགོན་ཁྱོད་མི་འཇིགས་རྡོ་རྗེའི་གོ་བགོས་ཏེ། །
བགྲོད་དཀའི་ལམ་འཕྲང་ཆོམ་རྐུན་སྟག་གཟིག་སོགས། །
འཇིགས་པ་ཁྱད་དུ་བསད་ནས་འཕགས་ཡུལ་ཕེབས། །
མཁས་དབང་ལི་བྱིན་ལྷ་རིགས་སེང་གེ་སོགས། །
སྒོ་གསུམ་མི་ཕྱེད་གུས་པས་ལེགས་བསྟེན་ནས། །
ཐུན་མོང་ཐུན་མིན་རིག་གནས་མཐའ་དག་ལ། ། །
ཡིད་ཆེས་ངེས་རྙེད་སྒྲོ་འདོགས་མཐའ་དག་བཅད། ། །
བོད་ཀྱི་སྐད་དང་མཐུན་པར་ལེགས་སྦྱར་བའི། །
སྔོན་མེད་སྒྲ་ཡི་བསྟན་བཅོས་བརྒྱད་ལ་སོགས། །
སྲོང་བཙན་ཐུགས་དཀྱེལ་ཀུན་གསལ་སྒེག་མོའི་ལྟོར། །



ས་མཐོའི་ བུ་མོ།
རབ་གསལ་གཟའ་སྐར་ཕྲེང་ཚོགས་ཁྱེད་ཀྱིས་བཤམས། །
ཡངས་པའི་མཁའ་ལ་ཉི་མ་གཞོན་ནུ་མཛེས། །
ཁྱོད་ཀྱི་ཐུགས་ལ་མཁྱེན་པའི་དཀྱིལ་འཁོར་རྫོགས། །
རྟ་བདུན་དབང་པོས་གོ་ལའི་མུན་པ་བཅོམས། །
ཁྱེད་ཀྱི་མཁྱེན་པས་འགྲོ་བའི་རྨོངས་པ་བསལ། །
ཕྱོགས་བཞི་གངས་རིས་བསྐོར་བའི་བསིལ་ལྡན་ཞིང་། །
ཟླ་མེད་སློབ་དཔོན་ཁྱེད་ཉིད་ལེགས་བྱོན་ནས། །
རྨོངས་པའི་ལྗོངས་འདིའི་སྐྱེ་བོ་མ་ལུས་ཀུན། །
མུན་པའི་འདམ་ནས་སྒྲོལ་བའི་བཀའ་དྲིན་དྲན། །
འཚེ་མེད་ཞི་བའི་འོད་སྣང་སྦྱིན་མཛད་པའི། །
རྒྱལ་ཆོས་སྐྱ་རེངས་གསར་པ་མགྲོན་དུ་འགུགས། །
སྔོན་བྱུང་ལོ་ཙཱའི་ཐོག་མ་མཁས་དབང་རྗེ། །
ཐུགས་རྗེ་བཀའ་དྲིན་དེང་གི་དུས་སུ་དྲན། །
འཇིག་རྟེན་ཁམས་ཀྱི་རྒུད་ཚོགས་མ་ལུས་ཀུན། །
སེལ་བྱེད་ཁེངས་དྲེགས་རབ་སྙེམས་སྲིད་པའི་མིག །
ཅོ་འདྲི་ལུགས་གཉིས་གསལ་བའི་འོད་སྣང་ཆེ། །
སྦར་བའི་མཁས་དབང་འགྲན་བྲལ་སཾ་བྷོ་ཊ། ། །
གང་གི་མཛད་རྗེས་འོད་སྟོང་ལྡན་པ་ལ། །
ཅ་ཅོའི་གཏམ་གྱིས་འུད་བསྟོད་མ་བྱས་པར། །
རང་བཞིན་དྲང་པོའི་ལམ་ནས་ཕུལ་བའི་གཏམ། །



སྤྱིའི་དེབ་གྲངས་དང་པོ།
ཚངས་སྲས་བུ་མོའི་ངག་བཞིན་རྣ་བའི་དཔྱིད། །
བརྗོད་བྱ་སྙིང་པོའི་དོན་གྱིས་ཕྱུག་གྱུར་ཀྱང་། །
རྗོད་བྱེད་སྙན་ངག་ཉམས་འགྱུར་བདག་ལ་མེད། །
མ་བསྐུལ་དང་དུ་བླངས་པའི་བསྟོད་ཚིག་འདི། །
མ་བཅོས་སྙིང་གི་ཁོང་ནས་དབང་མེད་ཤོར།། །།



ས་མཐོའི་ བུ་མོ།
ས་སྐྱ་པཎྜི་ཏའི་བསྟོད་པ་མེ་ཏོག་ཆུན་པོ། །
ཡེ་ཤེས་ལྷ་མཚོ།
(ཆབ་མདོ་འཇོ་མདའ། )
བསིལ་ལྡན་ཁ་བ་རི་བའི་ཞིང་འདི་རུ། །
སྒྲ་ཚད་ལ་སོགས་བཅུ་ཕྲག་རིག་པའི་གཞུང་། །
ལེགས་པར་གཏན་ལ་ཕབ་མཛད་མཁས་པའི་མཆོག །
སྨྲ་བའི་ཉི་མ་ཀུན་དགའ་རྒྱལ་མཚན་འདུད། །
བགྲང་ཡས་སྐྱེ་བ་མང་པོར་གོམས་པའི་མཐུས། །
གཞུང་ལུགས་དུ་མ་མ་བསླབས་པར་ཡང་མཁྱེན། །
བཅུ་ཕྲག་རིག་གནས་ཕལ་ཆེར་ལན་རེ་དང༌། །
དཀའ་གནད་ཟུང་རེ་གསན་པས་ཐུགས་སུ་ཆུད། །
འཆར་ཁའི་འོད་ཆགས་རབ་མཛེས་ལྷ་ཡི་གོས། །
མཚན་དཔེས་བརྒྱན་པའི་སྐུ་ལ་གསོལ་ཙམ་གྱིས། །
རྒྱལ་བའི་གདུང་འཚོབ་རྒྱལ་སྲས་ཐུ་བོའི་སྐུ། ། །
ངུར་སྨྲིག་འཛིན་པ་ཀུན་གྱི་ཏོག་ལྟར་གྱུར། །
སྔོན་ཆད་གངས་རིའི་ལྗོངས་ཀྱི་མཁས་རྣམས་ཀྱིས། །
རྣ་བའི་བཅུད་དུ་ཉེ་བར་མ་ལྷུང་བའི། །
རིག་པའི་གནས་ཀུན་འཆད་ཚེ་མཁས་རྣམས་ཀྱི། །
ཡིད་ཀྱི་འཇུག་པ་མ་ལུས་ཁྱོད་ལ་ཕྱོགས། །



སྤྱིའི་དེབ་གྲངས་དང་པོ།
མི་ཤིག་རྡོ་རྗེའི་ལུང་གི་གོ་བགོས་ཏེ། ། །
སྒྲ་ཚད་སྤུ་གྲི་རྣོན་པོའི་མཚོན་ཐོགས་ནས། །
ལོག་སྨྲའི་ཁྱུ་ཚོགས་ལྐོག་མར་དབྲལ་བྱེད་པས།
ཁམས་གསུམ་རྨོངས་པའི་གཤེད་མ་ཁྱོད་ཀྱིས་བྱས། །
རྩོམ་པའི་ཕྲེང་བ་མཆོག་ཏུ་གྱུར་པ་རྣམས། །
བརྗོད་བདེ་རྣ་སྙན་ཡིད་ལ་བབས་པའི་གཏམ། །
ངག་རིག་རྒྱུད་མངས་དཀྲོལ་བ་དྲི་ཟའི་གླུས། །
མཁས་རྒུའི་ཡིད་ཀྱི་བརྟན་པ་དབང་མེད་ཕྲོགས། །
སྤྲུལ་པའི་ཆོས་རྒྱལ་མཆོག་དང་ལོ་པཎ་རྣམས། །
མཚོན་བྱེད་རི་མོའི་ལམ་དུ་ཉེར་བཀོད་པ། །
འབུར་གཟུགས་ཐོན་ཞིང་གསལ་གྲིབ་མངོན་པ་ཡིས། །
བཟོ་རྒྱལ་གཉིས་པའི་མཚན་སྙན་ཁྱོད་ཀྱིས་བྱས། །
ཕྱི་སྣོད་འབྱུང་བ་མི་སྙོམས་ལུས་ཀྱི་ནད། །
སེམས་རྒྱུད་དུག་གསུམ་འཁྲུག་པའི་ཉོན་མོངས་གདོན། །
སེལ་ལ་གསོ་བྱེད་ཐབས་ཚུལ་རྟོགས་པའི་ཐུགས། ། །
སྨན་བླའི་ཞབས་དང་ཁྱོད་ཉིད་ཐུན་མོང་གྱུར། །
མདོ་དང་རྣམ་འགྲེལ་བྱེད་པོའི་རྣམ་དཔྱོད་མིག །
གང་གི་བློ་གྲོས་བཞིན་ལ་རབ་མཛའ་བས། །
ཚད་མ་གསུམ་གྱི་གནས་གསུམ་གཞལ་བྱའི་དོན། །
གསལ་བྱེད་རིགས་གཏེར་སྐྱ་རེངས་གསར་པ་འདྲེན། །



ས་མཐོའི་ བུ་མོ།
དྲི་མེད་རྒྱལ་བསྟན་གསེར་གྱི་མཆོད་སྡོང་ཆེར། །
རྟོག་བཟོའི་དྲི་མས་བསླད་པའི་ཉེས་རྡུལ་རྣམས། །
རབ་དབྱེ་རྔ་གཡབ་དཀར་པོས་དཀྲུགས་བྱས་པའི། །
བཀའ་བསྡུ་བཞི་པ་གྲགས་པའི་སྙན་པ་འབར། །
སྡེབ་སྦྱོར་ལུས་མཛེས་མངོན་བརྗོད་རྒྱན་གྱིས་སྤུད། །
སྣ་ཚོགས་སྐད་རིགས་སྨྲ་བའི་སྙན་ངག་མཁན། ། །
དུས་སྦྱོར་གཟའ་སྐར་བལྟ་བའི་མིག་ཡངས་མ། །
རིག་སྨྲ་ཀུན་ལ་ཁྱོད་ཀྱིས་བག་མ་བྱིན། །
ཁྱད་པར་ཁྱོད་ཀྱིས་བརྗོད་བདེ་སྒྲོས་གཙང་བའི། །
བོད་ཀྱི་བརྡ་སྤྲོད་འདི་ཉིད་གཅིག་གྱུར་ཏུ། ། །
འཕེལ་རྒྱས་འགྲོ་བའི་ལམ་སྲོལ་ཕྱེས་པ་ཡང་། ། །
སྟོང་གསུམ་གསེར་གྱིས་བཀང་ཡང་ཡོན་དུ་ཆུང་། །
ལྔ་རིག་ཤིང་རྟའི་ལམ་སྲོལ་ཁྱོད་ཀྱིས་ཕྱེས། །
བསྟན་ལ་འཁུ་བའི་རྒོལ་ངན་རིགས་པས་བཅོམ། །
བཤས་རའི་སྟེགས་བུར་བོད་ཁམས་དབུགས་དབྱུང་བསྩལ། །
བཀའ་དྲིན་དྲན་པས་དེང་ཡང་ཕྱག་བགྱིའོ། །
ས་གསུམ་གྲགས་པ་ཀུན་དགའི་མཚན་ཅན་ལ། །
དད་པའི་ཆུ་གཏེར་ལས་སྐྱེས་བསྟོད་ཚིག་གི ། །
ཆུ་སྐྱེས་གསར་པ་བསྟར་བའི་ཕྲེང་བ་འདི། ། །
ཕུལ་བས་འགྲོ་ཀུན་ཁྱོད་དང་མཚུངས་པར་ཤོག། །།



སྤྱིའི་དེབ་གྲངས་དང་པོ།
བཤེས་གཉེན་དམ་པ་གླིང་དབོན་པདྨ་སྐལ་བཟང་གི་ངང་ཚུལ་
དྲང་པོར་བརྗོད་པ་གཟུར་གནས་
དགྱེས་པའི་རོལ་མོ། །
ལྷ་སྐྱིད།
(འཕན་པོ།)
བསིལ་ལྗོངས་ནོར་འཛིན་སྒེག་མོའི་ཕང་བ་རུ། །
མཛད་རྗེས་ལང་ཚོའི་རྣ་རྒྱན་རབ་བཞད་པའི། །
བཤེས་གཉེན་གླིང་དབོན་ཆེན་པོའི་འཕྲིན་ལས་ཆ། །
ཟུར་ཙམ་བརྗོད་ཀྱི་གྲོགས་དག་མཉན་པར་འཚལ། །
ཆེས་ཆེར་དུས་ཀྱི་སྙིགས་མའི་ཤུགས་བརྡོལ་བའི། །
ཡོད་ཚད་དངུལ་གྱིས་སྒྲུབ་པའི་དུས་རབས་འདིར། །
ལྷག་བསམ་འོ་མ་དཀར་པོའི་མདངས་ཕྱུང་བའི། །
གཞན་ཕན་བརྩེ་བའི་སེམས་ཤིག་ཁྱོད་ཀྱིས་རྙེད། ། །
སྒྱུ་མའི་ནོར་ལ་རྔམ་པའི་མེ་ལྕེ་ཡིས། །
སྙིང་ཆུང་ཚལ་པ་གཤག་པའི་དུས་རབས་འདིར། །
དཀར་པོའི་བལ་ལས་འཇམ་པའི་གཤིས་རྒྱུད་དང༌། །
ཞལ་འཛུམ་ཚེམས་ཕྲེང་གཡོ་བ་དམ་པ་ཉིད། །
མ



ས་མཐོའི་ བུམོ།
རང་དོན་བྱ་བ་ཆེ་ཆུང་གང་འཕྲད་ཀྱང་། །
རྒྱབ་ཏུ་བསྐྱུར་ནས་ཉམ་ཐག་སློབ་མའི་ཕྱོགས། །
ངལ་བ་བརྒྱ་ཕྲག་སྤྱད་པའི་ལོ་ཟླའི་ཁྲོད། །
རྔུལ་ཆུའི་ཐིགས་པ་མུ་ཏིག་ཕྲེང་བ་ལྟར། ། །
དw
དུས་ཚོད་སྐར་ཆ་ཙམ་ཡང་བརྩོན་ལེན་གྱིས། །
ཡངས་པའི་སྤྲིན་ལས་སྦྲང་ཆར་ཐོན་པ་བཞིན། །
རིན་བྲལ་ལྔ་རིག་ཤེས་བྱ་ནོར་བུའི་མཛོད། །
ལྷག་བསམ་དག་པས་སློབ་མའི་ཕྱོགས་ལ་བསྩལ། །
སྟོབས་འབྱོར་གོ་ས་སྣང་མེད་དབང་དུ་བཏང་། །
རིན་ཐང་བྲལ་བའི་མེས་པོའི་ཤུལ་བཞག་འདི། །
འཛིན་སྐྱོང་སྤེལ་བའི་ལས་ལ་རྩེ་གཅིག་གཞོལ། །
ཡིད་སྨོན་ཡང་ཡང་སྐྱེས་སོ་བཤེས་གཉེན་མཆོག །
དཔེ་གཟུགས་རྒྱན་ལ་བློ་ཁ་མ་ཕྱོགས་ཤིང་། །
སྔོན་རྗེས་མིང་གསུམ་དབྱེ་འབྱེད་མི་ཤེས་པའི། །
མདོ་དབུས་ཁམས་ཀྱི་ཉམ་ཐག་གཞོན་ནུའི་ཚོགས། །
རྨོངས་པའི་མུན་པ་ཀུན་ནས་འཇོམས་པར་མཛད། །
སྣ་ཚོགས་ཟང་ཟིང་ནོར་གྱི་འབུལ་བའི་རིགས། །
འདྲེན་བྱེད་ཡུལ་གྱི་ཚེར་མ་ལ་དགོངས་ན། །
གུས་པའི་ཡིད་ཀྱིས་དྲང་པོར་བརྗོད་པའི་གཏམ། །
དྲིན་ཅན་བཤེས་གཉེན་མཆོག་གི་ཕྱོགས་སུ་འབུལ།། །།



སྤྱིའི་དེབ་གྲངས་དང་པོ།
རང་བཞིན་བརྗོད་པའི་དཔེར་བརྗོད་རི་
སུལ་གྱི་གླིང་བུ། །
ལྷ་སྐྱིད།
(འཕན་པོ།)
རིགས་རང་བཞིན་བརྗོད་པ།
དཀར་འཇམ་ཕྲ་ལ་ལྡེམ་པའི་ལུས་མཛེས་ཤིང༌། །
གནག་སྣུམ་ལན་བུ་ཕྲག་པའི་སྟེང་དུ་འཕྱོ། །
ཁྲ་ཞིང་སྒོར་བའི་འདྲེན་བྱེད་རྣམ་པར་གཡོ། །
མཛངས་ལྡན་གཞོན་ནུ་མ་རྣམས་ཡིད་དུ་འོང་། །
བྱ་བ་རང་བཞིན་བརྗོད་པ།
ལྔ་རིག་གནས་ལ་བལྟ་བའི་བློ་གྲོས་ཡངས། །
དུས་ཀུན་གཞན་ཕན་ལས་ལ་ཀུན་ནས་གཞོལ། ། །
བདག་ཅག་རྨོངས་པའི་གནས་ལས་སྐྱབས་པར་མཛད། །
དྲིན་ཅན་བཤེས་གཉེན་མཆོག་གི་མཛད་སྤྱོད་ལེགས། །
ཡོན་ཏན་རང་བཞིན་བརྗོད་པ།
སྔོན་པོའི་དུ་བ་འདྲེན་བྱེད་ལམ་དུ་མཛེས། །
ཁ་གང་འཐེན་པས་གཞོན་ནུའི་ལུས་དང་སེམས། །
ཡུད་ཙམ་རིང་ལ་བདེ་སྐྱིད་སྣང་བ་འཆར། །



ས་མཐོའི་ བུ་མོ།
འོན་ཏེ་མཐའ་མ་ལུས་ཕུང་ནད་ཀྱིས་བཅིངས། །
རྫས་རང་བཞིན་བརྗོད་པ།
དབུ་ལ་དཀར་དམར་མེ་ཏོག་རྒྱན་ལྡན་ཞིང་། །
སྲབ་འཇམ་ལྷ་ཡི་གོས་ཀྱི་སྟོད་གཡོགས་དང་། །
སྣ་ཚོགས་དབང་གཞུའི་མདངས་འཛིན་སྨད་གཡོགས་མཛེས།།
ཕྱག་སོར་པི་ཝང་ལྷོད་མེད་དབྱངས་ཅན་མ།། །།



སྤྱིའི་དེབ་གྲངས་དང་པོ།
དཔེ་རྒྱན་སོ་གཉིས་ཀྱི་དཔེ་བརྗོད་གཞོན་ནུ་
འགུགས་པའི་ལྕགས་ཀྱུ། །
བྱང་ཆུབ་ལྷ་མོ།
(གཞིས་རྩེ་གདོང་དཀར།)
ཆོས་དཔེ།
བཤེས་གཉེན་ཁྱེད་ཀྱི་རྣམ་དག་ལྷག་བསམ་ནི། །
གངས་རི་ཏི་སི་བཞིན་དུ་ཤིན་ཏུ་དཀར། །
གང་གི་ཞི་དུལ་བག་ཕེབས་ངང་རྒྱུད་ནི། །
རྨ་འབྲི་ཕྱུག་མོའི་རྒྱུན་བཞིན་ཤིན་ཏུ་རིང་། །
དངོས་དཔེ།
ཡིད་འོང་སྙིང་སྡུག་ཁྱོད་ཀྱི་བཞིན་རས་ནི། །
དྲི་བྲལ་མཁའ་ལ་འཆར་བའི་ཟླ་བ་བཞིན། །
ལང་ཚོའི་དཔལ་གྱིས་ཕྱུག་པའི་སྐུ་ལུས་ནི། །
འཁྲི་ཤིང་གསར་པ་ལྡེམ་ལྡེམ་གཡོ་བ་བཞིན། །
བཟློག་པའི་དཔེ།
ཡིད་འོང་སྟག་ཤར་གཞོན་ནུའི་ཞལ་རས་ལྟར། །
ཆ་རྫོགས་ཉ་གང་ཟླ་བ་སྙིང་དུ་སྡུག །
རྩེ་འདོད་སྤྲོ་དགའི་འཛུམ་དཀར་དགོད་པ་བཞིན། །



ས་མཐོའི་ བུ་མོ།
བསིལ་ཟེར་འོད་སྣང་འཕྲོ་བ་མིག་གི་དཔྱིད། །
ཕན་ཚུན་གྱི་དཔེ།
སྙིང་སྡུག་གཞོན་ནུའི་ཞལ་གྱི་དཀྱིལ་འཁོར་བཞིན། །
ཉ་གང་ཟླ་བའི་དཔལ་འདི་ཡིད་དུ་འོང་། །
ཆ་ཤས་རབ་རྫོགས་བཅུ་དྲུག་ཐིག་ལེ་ལྟར། །
ཁྱེད་ཞལ་འཛུམ་པའི་དཔལ་འདི་ཀུན་ནས་མཛེས། །
ངེས་པའི་དཔེ།
འགྱུར་ཁུག་སྟོང་ལྡན་གླུ་བ་ཀུན་དགའི་ངག ། །
དཔྱིད་ཀྱི་ཕོ་ཉའི་སྙན་པའི་མགྲིན་སྒྲ་དང༌། ། །
ཡང་དག་མཚུངས་ཀྱི་གཞན་གྱི་དཔེ་ཟླ་ནི། །
ཐམས་ཅད་མཁྱེན་དེས་གཟིགས་པའི་ཡུལ་ལས་འདས། །
བླབས
འདབ
ངེས་མེད་ཀྱི་དཔེ།
ཁྱེད་ཀྱི་ཐུགས་བརྩེ་མིག་མི་འཛུམ་པ་ཡི། །
རྗེས་སུ་འགྲོ་སྟེ་གཞན་ཡང་དེ་བཞིན་དུ། །
ཞིང་འདིར་ཐུགས་བརྩེ་ལྡན་པ་མཆིས་སྲིད་ན། །
ཉིད་ཀྱི་ལྷག་བསམ་ཐུགས་ཀྱི་དཔེ་ཟླར་འོས། །
བསྡུས་པའི་དཔེ།
ཁྱེད་ཉིད་ཀུན་སྤྱོད་གཙང་བ་ཁོ་ན་ཡིས། །
ཟས་གཙང་སྲས་པོའི་རྗེས་སུ་འགྲོ་མིན་ཏེ། །
ནང་གི་ཀུན་སློང་རྣམ་པར་དག་པ་དང་། །
ལྟ་སྒོམ་ཁྱད་པར་ཅན་ལ་གནས་པས་ཀྱང་། །



སྤྱིའི་དེབ་གྲངས་དང་པོ་
ཕུལ་བྱུང་གི་དཔེ།
ཁྲི་སྲོང་ལྡེའུ་བཙན་ཡར་ཀླུང་ཕྱོགས་སུ་བལྟམས། །
གེ་སར་རྒྱལ་པོ་མདོ་ཁམས་གླིང་དཀར་སྟོད། །
དེ་ལས་མི་མཚུངས་གཞན་གྱི་ཁྱད་ཆོས་འགའ། །
མིག་སྟོང་བདག་པོས་བལྟས་ཀྱང་དབྱེ་བ་མེད། །
རབ་བཏགས་དཔེ། །
མཐའ་དབུས་ཀུན་བྲལ་ལྷ་ཡི་ལམ་ཡངས་པོར། །
མཚོན་ཞེས་རིན་ཆེན་འབྱུང་གནས་སྙེམས་མ་བྱེད། །
ཀུན་ཁྱབ་ཡེ་ཤེས་ཆེན་པོའི་རོལ་པ་ཡི། །
འཕོ་འགྱུར་མེད་པའི་རང་གཤིས་འདིས་ཀྱང་བསྐྲུན། །
རྨད་བྱུང་དཔེ།
དྲི་མེད་དྭངས་གསལ་སྟོན་གྱི་ཟླ་བ་འདི། །
ལང་ཚོའི་སྒེག་གྱུར་རབ་དགའི་འཛུམ་སྟོན་ཅིང་། །
སྙན་མོའི་ངག་གིས་གཞན་ཡིད་འགུགས་གྱུར་ན། །
བདག་གི་སྙིང་སྡུག་གང་དེའི་དཔེ་རུ་འོས། ། །
རྨོངས་པའི་དཔེ།
སྐྱེད་ཚལ་སྤྲོ་གསིང་རོལ་བའི་སྒེག་འཆང་མ། །
གཡོ་ལྡན་ཆུ་སྐྱེས་སྡོང་པོར་རྣམ་བཏགས་ནས། །
སྙན་འགྱུར་གླུ་དབྱངས་སྒྲོག་པའི་འདབ་ཡངས་མ། །
བུང་བ་གཞོན་ནུ་རྣམས་ཀྱང་ཉེ་བར་འཁོར། །
15



ས་མཐོའི་ བུ་མོ།
ཐེ་ཚོམ་ཀྱི་དཔེ།
ཅི་འདི་གཡུ་ལྟར་སྔོ་བའི་རྩྭ་ཐང་སྟེང་། ། །
མེ་ཏོག་སྣ་ཚོགས་བཞད་པས་མཛེས་སམ་ཅི། །
ཡང་ན་ནོར་ལུག་མང་པོའི་ཁྱུ་ཚོགས་རྣམས། །
ཐང་ལ་ཅི་དགར་རོལ་ལམ་འཕྱང་མོ་ཉུག །
གཏན་འབེབས་ཀྱི་དཔེ།
གཞན་ཡིད་བརྟན་པ་འཕྲོག་པའི་མཐུ་ལྡན་ཡང་། །
རྣམ་དཔྱོད་བློ་དང་བྲལ་ཕྱིར་ཆུ་སྐྱེས་འདི། །
ལེགས་ཉེས་འབྱེད་པའི་བློ་མིག་མི་ལྡན་ཕྱིར། །
མཁས་མཛངས་ན་ཆུང་གཞོན་ནུ་མིན་པར་ངེས། །
སྦྱར་བའི་དཔེ།
ཕན་དང་བདེ་བ་མ་ལུས་འབྱུང་བ་དང་། །
སྡུག་བསྔལ་མཐའ་དག་རབ་ཏུ་ཞི་མཛད་པས། །
བླ་མའི་མན་ངག་ཟབ་མོ་རྒྱ་མཚོ་ཡི། །
དགོས་འདོད་ཡིད་བཞིན་ནོར་དང་ཡང་དག་མཚུངས། །
མཉམ་ཉིད་ཀྱི་དཔེ། །
མགོན་མེད་འགྲོ་བའི་རྩ་ལག་ཟས་གཙང་སྲས། །
རིས་མེད་འགྲོ་བའི་གདུང་བ་སེལ་བའི་གཉེན། །
སྐྱེ་དགུའི་ཡིད་ལ་རེ་བ་སྐོང་མཁས་ཤིང་། །
དཔག་བསམ་ལྗོན་པའི་དཔལ་དང་ཀུན་ནས་མཚུངས། །
16



སྤྱིའི་དེབ་གྲངས་དང་པོ།
སྨད་པའི་དཔེ།
ཞི་བདེ་རྒྱ་མཚོ་ཟབ་ཀྱང་བ་ཚྭས་བརྙོགས། །
རྡོ་རྗེའི་བྲག་རིས་བསྐལ་པའི་མེ་མི་ཐུབ། །
ཁྱོད་ལ་གཞོམ་གཞིག་བྲལ་བ་བརྩེ་བའི་སེམས། །
མཚུངས་དཔེ་འདི་ཡིས་འཇལ་བར་ག་ལ་ནུས། །
ར་བ་ལ་ང་
བསྔགས་པའི་དཔེ།
ལྷ་ཡི་རྫིང་རིང་སྔོ་བསངས་ནམ་མཁར་མཛེས། །
ཨུ་དུམ་ཝ་ར་གསེར་ལྡན་དགའ་མའི་རྒྱན། །
དེ་དག་རྣམས་དང་གྲོགས་མཆོག་ཁྱོད་ཀྱི་དཔལ། །
མིག་སྟོང་ལྡན་པས་བཙལ་ཀྱང་དབྱེ་བར་དཀའ། །
བརྗོད་འདོད་དཔེ།
འདོད་ལྡན་ཁྲི་ཕྲག་དགའ་བའི་བསྟོད་བསྔགས་དང་། །
ཆགས་བྲལ་སྟོང་གི་མཆི་ཞགས་འདོར་ཡང་རུང༌། །
ཁྱོད་ཞལ་མཐོང་བས་བདག་གི་དགའ་བ་འདི། །
རབ་དགའི་ས་ཐོབ་འདྲ་ཞེས་བརྗོད་པ་འདོད། །
འགལ་བའི་དཔེ།
གཏིང་དཔག་དཀའ་བའི་ཤེས་བྱ་རིག་པའི་གཞུང་། །
ཟབ་ཅིང་རྒྱ་ཆེ་ནོར་བུ་འབྱུང་བའི་གནས། །
རྒྱལ་བའི་སྲས་ཀྱི་གཞན་ཕན་སྙིང་རྗེའི་ཐུགས། །
དེ་གསུམ་ཕན་ཚུན་རྣམ་པར་འགལ་བར་སྣང་། །
17



ས་མཐོའི་ བུ་མོ།
དགག་པའི་དཔེ།
ཞི་བདེ་རྒྱ་མཚོའི་གཏིང་ཚད་ཉ་བས་དཔོག །
ཕ་མས་སྙིང་བརྩེ་ཚེ་འདིར་ཕྱི་ཐག་ཐུང་། །
དེ་དག་ཐུབ་དབང་མཁྱེན་བརྩེ་ཆེན་པོའི་ཀློང། །
ཇི་བཞིན་གཞལ་འདོད་རྨོངས་པའི་རྣམ་ཐར་རོ། །
ངོ་བསྟོད་ཀྱི་དཔེ།
སྤྱན་མི་འཛུམ་པ་བསོད་ནམས་བརྒྱ་ཡི་ཕྱག །
སྟོང་ཕྲག་དག་གིས་བརྒྱན་ཅིང་སློབ་དཔོན་ཁྱེད། །
འཇམ་མཉེན་ཕྱག་དཔུང་ཟུང་ཞིག་མངའ་ཡང་དེང་། །
སྐྱེ་དགུའི་འགྲོ་དོན་སྒྲུབ་ལ་མཚུངས་པ་ཉིད། །
དེ་ཉིད་བརྗོད་པའི་དཔེ།
འདི་ནི་ན་མཉམ་བུ་མོའི་འཛུམ་ཞལ་ཏེ། །
པད་མ་གཞོན་ནུའི་ཟེའུ་འབྲུ་དགོད་པ་མིན། །
ལྡེམ་ལྡེམ་གཡོ་འདི་ལུས་ཀྱི་གར་སྟབས་ལས། །
ལྕུག་ཕྲན་གསར་པ་རླུང་གིས་བསྐྱོད་པ་མིན། །
ཐུན་མོང་མིན་པའི་དཔེ།
སྐྱེ་དགུའི་ཡིད་ཀྱི་བརྟན་པ་འཕྲོག་བྱེད་པའི། །
ཚངས་ཆེན་ལྷ་ཡི་དཔལ་ལས་འགོངས་པས་ན། །
ད་ནི་སྟོབས་ལྡན་སྟག་ཤར་གཞོན་ནུའི་དཔེ། །
རང་ལས་སྲིད་གསུམ་གཞལ་ཡང་མཚུངས་ཟླ་དབེན། །



སྤྱིའི་དེབ་གྲངས་དང་པོ།
བྱུང་མིན་གྱི་དཔེ།
སྲིད་ཞིའི་ཁམས་ཀྱི་མཛེས་སྡུག་མ་ལུས་ཀུན། །
གཅིག་ཏུ་བསྡུས་ནས་སྤུངས་འདྲའི་དབྱངས་ཅན་ལྷ། །
རྗེས་བརྩེས་བདག་གི་ཡིད་ལ་རྟག་རོལ་ཞིང་། །
ད་དུང་བློ་གྲོས་སྣང་བ་སྩོལ་ཅིག་གུ། །
སྲིད་མིན་གྱི་དཔེ།
དལ་འགྲོའི་རྒྱུན་ལས་མེ་ལྕེའི་ཕྲེང་བ་དང་། །
ཉི་མའི་འོད་ལས་མུན་པ་ཇི་བཞིན་དུ། །
ཇི་སྙེད་མཁྱེན་པའི་ཐུགས་མངའ་ཟས་གཙང་སྲས། །
གང་དེའི་གསུང་ལས་ཉེས་བཤད་འབྱུང་སྲིད་དམ། །
མང་བའི་དཔེ།
དྲི་མེད་སྟོན་ཟླ་ཡིད་འཕྲོག་ཀུན་དའི་ཚལ། །
པདྨ་གངས་རི་རིན་ཆེན་ཤེལ་དཀར་དང་། །
ཁ་བ་དུང་དང་ག་བུར་ཕུང་པོ་བཞིན། །
རྒྱལ་སྲས་སྤྱན་མི་འཛུམ་འདི་ཀུན་ནས་དཀར། །
རྣམ་འགྱུར་དཔེ།
བློ་ལྡན་གཞོན་ནུའི་ཤེས་རབ་བཀྲ་བ་ནི། །
འཇམ་དབྱངས་མཁྱེན་རབ་དཔལ་ལས་འཕོས་པ་བཞིན། །
གཞན་ཕན་ལྷག་བསམ་སྙིང་རྗེ་དཀར་པོའི་མདངས། །
སྤྱན་མི་འཛུམ་པའི་ཐུགས་ལས་ཕྱུང་བ་ལྟར། ། །
19



ས་མཐོའི་ བུ་མོ།
ཕྲེང་བའི་དཔེ།
བརྗིད་ཆགས་གྲུ་འཛིན་གཉིས་པས་ལྷ་ས་བཞིན། །
དེ་ཡིས་དབུས་གཙང་མདོ་ཁམས་མངའ་རིས་བཞིན། །
དེས་ཀྱང་ཡ་གླིང་འཛིན་མའི་ཁམས་ཇི་བཞིན། །
གཞན་ཕན་བསམ་པས་ཀུན་ལ་མཛེས་རྒྱན་སྤྲས། །
ངག་དོན་གྱི་དཔེ་ལས་བཞིན་སྒྲ་གཅིག་པའི་དཔེ།
རིས་མེད་སློབ་ཚོགས་སྐྱོང་བའི་ལྷག་བསམ་དང་། །
ལྔ་རིག་གཙུག་ལག་གཟིགས་པའི་སྤྱན་ཡངས་པ། །
རྣམ་འདྲེན་སློབ་དཔོན་ཁྱོད་ཀྱི་ལེགས་བཤད་གསུང་། །
དྲི་ཟའི་གླིང་བུ་འབུད་བཞིན་རབ་ཏུ་སྙན། །
བཞིན་སྒྲ་དུ་མ།
གཡོ་ལྡན་པད་མའི་སྡོང་བཞིན་ཡིད་འོང་གཟུགས། །
འདབ་སྟོང་གྲོལ་བཞིན་བཞིན་རས་རབ་མཛེས་པས། །
རྐང་དྲུག་གཞོན་ནུ་ཇི་བཞིན་བདག་གི་ཡིད། །
དྲི་བསུང་སྤྱོད་བཞིན་རྩེ་འདོད་མངོན་པར་སྐྱེས། །
ཟླ་བོ་དངོས་དཔེ།
དགེ་དང་མི་དགེའི་བསླབ་སྟོན་མང་མོད་ཀྱང་། །
བཀའ་དྲིན་གསུམ་ལྡན་བླ་མར་འགྲན་ནུས་སུ། །
ས་གཞིའི་སྟེང་དུ་མེ་ཏོག་མང་ཡོད་ཀྱང༌། །
ཨུ་དུམ་ཝ་རའི་གཟི་བྱིན་འགོངས་ནུས་གང་། །



སྤྱིའི་དེབ་གྲངས་དང་པོ།
མཚུངས་སྦྱོར་དཔེ།
ཟས་གཙང་སྲས་པོ་འཕགས་ཡུལ་རྡོ་རྗེ་གདན། །
གེ་སར་རྒྱལ་པོ་མདོ་སྟོད་གླིང་དཀར་གནས། །
དེ་ཡིས་ཉོན་མོངས་སྒྲིབ་གཉིས་མ་ལུས་དང་། །
ཁྱོད་ཀྱིས་ཕྱོགས་བཞིའི་དགྲ་ཚོགས་མ་ལུས་བཅོམ། །
རྒྱུའི་དཔེ།
ཁྱེད་སྐུ་མཚར་བས་ཆུ་སྐྱེས་པད་མ་དང༌། །
གསུང་སྐད་སྙན་པས་དཔྱིད་ཀྱི་བུ་མོའི་ངག །
ཁྱེད་ཐུགས་བརྟན་པས་རྡོ་རྗེའི་བྲག་རི་དང་། །
མཚུངས་ཕྱིར་བདག་གི་ཡིད་དབང་རབ་ཏུ་ཕྲོགས།། །།
21



སྤྱིའི་དེབ་གྲངས་དང་པོ།
གཟུགས་རྒྱན་ཉི་ཤུའི་དཔེར་བརྗོད་ཚངས་
སྲས་དགྱེས་གླུ་
ལྷག་པ་སྒྲོལ་མ།
(ལྷོ་ཁ་གྲ་ནང་། )
བསྡུས་པའི་གཟུགས་ཅན།
ཁྱོད་ལུས་དབྱར་སྐྱེས་རྐང་འཐུང་ལྡེམ་པའི་རྩེར། །
ཡིད་འོང་བཞིན་རས་མེ་ཏོག་རྣམ་པར་མཛེས། །
རབ་དཀར་ཚེམས་ཕྲེང་ཟེའུ་འབྲུ་རྣམ་པར་དགོད། །
འདྲེན་བྱེད་དཀྱུས་རིང་བུང་བ་ཟུང་ཞིག་གཡོ། །
མ་བསྡུས་པའི་གཟུགས་ཅན།
སྐྱེས་མའི་བཞིན་གྱི་བསིལ་ཟེར་ཅན་ངོས་ནས། །
བྱམས་དང་བརྩེ་བའི་འོད་མདངས་ང་ལ་འཕྲོས། །
བདག་ལུས་ལང་ཚོའི་ཀུ་མུད་རྣམ་པར་བཞད། །
ཤེས་ཡོན་རིག་པའི་ཟེའུ་འབྲུས་ཡོངས་སུ་གཏམས། །
བསྡུས་ཤིང་མ་བསྡུས་པའི་གཟུགས་ཅན།
མཐའ་ཡས་ཤེས་བྱ་ཟླ་བའི་མ་མ་ལས། །
ཕ་རོལ་སྒྲོལ་བར་བརྩོན་པའི་གྲུ་གཟིངས་ཤིག །
ལེགས་པར་བསྟེན་ནས་ཡོན་ཏན་ནོར་མཛོད་ལ། །
ལོངས་སུ་སྤྱོད་པའི་དེད་དཔོན་ཆེན་པོར་འདུད། །
23



ས་མཐོའི་ བུམེ།
མཐའ་དག་གཟུགས་ཅན།
སྒྲ་དབྱངས་ལྷ་མོའི་སྐུ་ཡི་ལྗོན་ཤིང་ངོས། །
འཁྲུངས་པའི་ཕྱག་ཟུང་ཡལ་འདབ་འཇམ་ཞིང་མཉེན། །
སོར་མོའི་མེ་ཏོག་འོད་མདངས་རྣམ་པར་བཀྲ། །
ཐུགས་ཀྱི་ཟེའུ་འབྲུས་བདག་སོགས་རྐང་དྲུག་སྐྱོངས། །
ཆ་ཤས་གཟུགས་ཅན།
རབ་མཛེས་སྐུ་ལུས་མཚན་བཟང་སོ་གཉིས་ལྡན། །
ཕྱག་ཟུང་པདྨའི་ཡལ་འདབ་འགྲོ་ལ་གཡོ། །
རབ་མཛེས་ཕྱག་སེན་གེ་སར་ཡིད་དུ་འོང༌། །
རྣམ་འདྲེན་བཞི་པ་བདག་སོགས་འགྲོ་བའི་མགོན། །
ཆ་ཤས་ཅན་གཟུགས་ཅན།
ཟུར་ཕུད་ལྔ་པའི་མཛེས་སྐུ་གསེར་གྱི་ལྷུན། །
དྲི་མེད་ཞལ་གྱི་རྣམ་པ་ཀུན་ནས་མཛེས། །
དཀར་ནག་གྱེས་པའི་སྤྱན་ཟུང་ལྟ་ན་སྡུག །
ཤེས་རབ་ལྷ་མཆོག་འགྲོ་བའི་གཙུག་ན་གཡོ། །
ཡན་ལག་གཅིག་གཟུགས།
ཕྲ་ལྡན་ལུས་ཀྱི་ཉམས་འགྱུར་རྣམ་པར་མཛེས། །
རབ་མཛེས་བཞིན་ལས་འདྲེན་བྱེད་བུང་བ་གཡོ། །
རབ་དཀར་ཚེམས་ཀྱི་འོད་མདངས་ལྟ་ན་སྡུག །
གཞོན་ནུའི་ལང་ཚོས་ཀུན་གྱི་ཡིད་དབང་ཕྲོགས། །



སྤྱིའི་དེབ་གྲངས་དང་པོ།
ལྡན་པའི་གཟུགས་ཅན། །
གྲོགས་མཆོག་བཞིན་གྱི་མེ་ཏོག་གསར་པའི་ངོས། །
སྤྱན་ཟུང་བུང་བ་གཡོ་བའི་སྣང་ཚུལ་མཛེས། །
སྙིང་ལ་སིམ་པའི་ངག་རིག་གླིང་བུའི་སྒྲས། །
བདག་བློ་རི་དྭགས་བཀུག་པ་ལན་ཅིག་མིན། །
མི་ལྡན་པའི་གཟུགས་ཅན།
རབ་མཛེས་བཞིན་རས་ཉ་རྒྱས་ཟླ་བའི་ངོས། །
ཟུར་མིག་བུང་བ་གཡོ་བས་སྙིང་དུ་སྡུག །
དྲི་ཟའི་གླིང་བུ་འཕྱོངས་ཞོལ་སྒྲོལ་མ་ཞེས། །
ས་ལའི་ལྗོངས་འདིར་གཡོ་བའི་གྲགས་སྙན་འབར། །
མི་མཉམ་པའི་གཟུགས་ཅན།
མཉེན་ལྕུག་ལུས་ཀྱི་འཁྲི་ཤིང་སྙིང་དུ་སྡུག །
འདོད་པས་མྱོས་པའི་མཁུར་ཚོས་རབ་མཛེས་ཤིང་། །
ཚངས་སྲས་མཛེས་པའི་ལང་ཚོའི་མདའ་ལྔ་པས། །
དབང་དུ་མ་གྱུར་ཡིད་ཅན་སུ་ཞིག་མཆིས། །
ཁྱད་པར་གྱི་གཟུགས་ཅན།
གཏུམ་དྲག་གཤེད་མའི་ལག་ལྡན་སྲོང་བཙན་རྗེས། །
ཞབས་ཟུང་བརྗིད་ལྡན་དགོས་འདོད་ནོར་བུའི་ཏོག །
སྟོད་ཀྱི་གངས་དཀར་ཏི་སེའི་རྩེར་བཀོད་པས། །
གངས་ཅན་པ་རྣམས་དགའ་བའི་འཛུམ་མདངས་རྒྱས། །
25



ས་མཐོའི་ བུམེ།
འགལ་བའི་གཟུགས་ཅན།
མཐའ་ཡས་སྤྲིན་རུམ་ཀློང་ལས་མ་བབས་ཤིང་། །
དབྱིག་ལྡན་དགའ་མ་བརླན་པར་མི་བྱེད་ལ། །
ཉོན་མོངས་འདོད་པའི་ཆར་ཆེན་འབབ་པ་འདིས། །
བདག་གི་དགེ་བའི་ས་བོན་མ་ལུས་བཀྲུས། །
རྒྱུ་
རྒྱུ་ཡི་གཟུགས་ཅན།
ཤེས་བྱའི་གནས་ཀུན་གསལ་བས་མེ་ལོང་དང་། །
བློ་ཡི་མུན་པ་སེལ་བས་ཉི་གཞོན་དཔལ། །
ལེགས་ཚོགས་མ་ལུས་སྟེར་བས་དགོས་འདོད་ནོར། །
མཁའ་མེའི་གྲངས་ལྡན་གངས་ཅན་ཡི་གེའི་ཚོགས། །
སྦྱར་བའི་གཟུགས་ཅན།
སྡུག་བསྔལ་ཆུ་བོ་སྒྲོལ་བའི་རྟེན་བཟང་པོ། །
ཁྱོད་ཀྱི་དལ་འབྱོར་མི་ལུས་གྲུ་ཆེན་འདི། །
རྣམ་དཀར་དགེ་བའི་སྐྱ་བས་ལེགས་བསྐུལ་ནས། །
མངོན་དགའི་གླིང་དེར་དེངས་ཤིག་སྙིང་གི་གྲོགས། །
དཔེའི་གཟུགས་ཅན།
སྣ་ཚོགས་རྐང་འཐུང་འཁྲིགས་པའི་གླིང་ག་རུ། །
ཁྱོད་ཀྱི་ལང་ཚོའི་མེ་ཏོག་དགོད་པ་འདི། །
ལྷོ་མཚོའི་སྐྱེས་ཚལ་འཇོ་སྒེག་ངོམ་མཛད་པའི། །
ཟླ་བའི་སྲིང་མོའི་རྗེས་སུ་རྐང་པ་འཇོག །



སྤྱིའི་དེབ་གྲངས་དང་པོ།
ལྡོག་པ་ཅན་གྱི་གཟུགས་ཅན། །
ཟླ་བས་རི་བོང་གཟུགས་ཀྱི་མཛེས་རྒྱན་སྤྲས། །
ཁྱོད་གདོང་ཟླ་བ་དཀར་དམར་འཐབ་པས་མཛེས། །
དེ་ནི་རྣ་བ་ཆེ་བའི་མཚན་མས་སླད། །
འདི་ནི་ལུས་ཅན་ཀུན་གྱི་སྙིང་དུ་སྡུག །
འགོག་པའི་གཟུགས་ཅན།
ཆོས་རྒྱལ་མེས་དབོན་རྣམ་གསུམ་ཉི་མ་ཡིས། །
ཆོས་ལ་སྡང་བའི་ཕ་རོལ་དགྲ་བོ་རྣམས། །
མི་འདོད་སྡུག་བསྔལ་མུན་པའི་གནས་འཕང་ན། །
རྟ་བདུན་དབང་པོར་བརྗོད་པ་རིགས་ལགས་སམ། །
ཁྱེ
མཉམ་འཇོག་གི་གཟུགས་ཅན།
ཁྱེད་ཀྱི་ལང་ཚོ་འཆོར་སྒེག་ཨ་རག་གིས། །
ཀུན་ནས་མྱོས་པར་གྱུར་པས་བདག་གི་ཡིད། །
དབང་མེད་དེ་ཕྱོགས་འདུར་བའི་སྦྱོར་བ་ཡང་། །
ཚུལ་བཞིན་མིན་པའི་ཡིད་བྱེད་འདིས་ཀྱང་ནོངས། །
པས་བ
གཟུགས་ཅན་གྱི་གཟུགས་ཅན།
ཨཱ་ལི་ཀ་ལིའི་ནམ་མཁའི་སྐྱེད་ཚལ་ལས། །
ཤེས་བྱའི་བློ་གྲོས་རྒྱུ་སྐར་མེ་ཏོག་བཞད། །
དོན་བཟང་འོད་སྣང་སྦྲང་རྩིའི་ཟིལ་ཐིགས་ཙམ། །
ཐོབ་པའི་ལེགས་བྱས་འདི་ཀོ་སྐལ་པ་བཟང། །



ས་མཐོའི་ བུ་མོ།
བསྙོན་འདོར་གྱི་གཟུགས་ཅན།
འདི་ནི་ཁྱོད་ལུས་མ་ལྡེམ་འཁྲི་ཤིང་བསྐྱོད། །
མཛེས་པའི་བཞིན་མིན་འདབ་བརྒྱའི་གེ་སར་དགོད། །
མིག་མིན་རྐང་དྲུག་གཞོན་ནུས་འཕུར་ལྡིང་གཡོ། །
སོ་ཕྲེང་མ་ཡིན་མུ་ཏིག་ཕྲེང་བའི་སྟར།། །།



སྤྱིའི་དེབ་གྲངས་དང་པོ།
རེ་སྒུག་གི་ཕམ་ཁ།
བྱམས་པ་བརྩོན་འགྲུས།
(གཞིས་རྩེ་རྣམ་གླིང་། )
རིགས་མཐུན་ན་ཆུང་དེད་དཔོན་ལྷན་འཛོམས་ཁྲོད། །
རྣམ་དཔྱོད་བརྩོན་འགྲུས་གྲུ་བོ་ཆེར་ཞུགས་ནས། །
ཕ་མཐའ་མི་མངོན་ཤེས་བྱའི་རྒྱ་མཚོའི་དབུས། །
ཤེས་རིག་དགོས་འདོད་ནོར་བུ་ལེན་དུ་བཞུད། །
དུས་ཀྱི་ཆུ་རྒྱུན་བྲེལ་བས་མྱུར་བཞུད་ཁྲོད། །
ཤེས་རིག་སྒྲ་དབྱངས་སྙན་མོའི་འགྱུར་ཁུག་འོག །
མ་འོངས་མདུན་ལམ་འོད་ཟེར་སྟོང་ལྡན་ཞིག །
རེ་སྒུག་འཁྱུག་རྩལ་ངོམ་བཞིན་དུངས་བས་རྩེད། །
བཅུ་དྲུག་ལང་ཚོའི་མེ་ཏོག་བཞད་པའི་དུས། །
ཤེས་བྱའི་རྩི་བཅུད་བསགས་པའི་ངང་ཚུལ་ལྡན། །
མ་འོངས་ཕུགས་འདུན་བཟང་པོ་འཆར་ལ་ཉེ། །
སྙམ་པའི་སྤོ་མཐོ་སྣང་བ་ཡིད་རེ་དགའ། །
འོན་ཀྱང་འཇིག་རྟེན་ཁམས་གསུམ་འཁོར་བ་འདིར། །
འགོག་མེད་ཉོན་མོངས་དུག་ལྔ་རླུང་ལྟར་འཚུབས། །
ཚོད་འཛིན་མེད་པའི་བྱ་ངན་ལང་ཤོར་འདིས། །
འོད་སྟོང་ལྡན་པའི་ཕུགས་མདུན་བཟང་པོ་བརླགས། །
29



ས་མཐོའི་ བུ་མོ།
བཅུ་ཕྲག་རིག་པའི་གཞུང་ལུགས་འདབ་བརྒྱའི་ཚལ། །
འུ་ཅག་ལང་ཚོ་སྨིན་པའི་དོ་ར་རུ། །
སྔོན་བསགས་ཚོགས་བཟང་སྨིན་པས་ཐོབ་ན་ཡང་། །
རྣམ་གཡེང་ལེ་ལོའི་སད་ཀྱིས་ཚར་དུ་བཅད། །
རེ་སྒུག་གསེར་གྱི་ཉི་མ་མ་འཆར་གོང་། །
ཚེ་སྔོན་ལས་ཀྱི་རྣམ་སྨིན་ཞན་པས་མཐུས། །
རིག་གཞུང་མ་སྦྱངས་ལུས་སེམས་འཁྱམས་ལ་ཤོར། །
རེ་སྟོང་ལྡན་པའི་ལམ་བུ་ཤུལ་མེད་འཐོར། །
རིགས་མཐུན་ན་མཉམ་མེ་ཏོག་རྒྱས་པའི་ཁྲོད། །
གང་བྱས་ལས་ལ་མི་ཁའི་སྤྲིན་ནག་འཁོར། །
ངོ་ཚ་འགྱོད་གདུང་དྲག་པོས་རྟག་ཏུ་མནར། །
རང་མཐོ་སྒྲུབ་ཉམས་མགོ་བོ་འདེགས་མི་ནུས། །
མངར་སྐྱུར་ཁ་གསུམ་འཛོམས་པ་འཁོར་བའི་གཤིས། །
ཀྱག་ཀྱོག་ངང་ནས་མི་ཚེའི་ལམ་བུར་བགྲོད། །
ངེས་ངེས་སེམས་ཀྱི་བདེ་སྐྱིད་རྒྱང་རིང་ཡང་། །
དུངས་དུངས་བརྩེ་བའི་ལམ་ཞིག་ད་དུང་བཙལ། །
ཤེས་རིག་ལོངས་སྤྱོད་ལྡན་པའི་ལྡུམ་རྭ་ན། །
འགྲན་རྩོད་གཡུལ་ཁ་འགྱེད་པའི་ན་མཉམ་རྣམས། །
གཅིག་མཇུག་གཉིས་མཐུད་མདུན་གྱི་ལམ་བུར་བསྐྱོད། །
སླར་ཡང་གོམ་ཆུང་སྤོ་བའི་ཉེར་བསྡོགས་བརྩམ། །
30



སྤྱིའི་དེབ་གྲངས་དང་པོ།
རྙེད་པར་དཀའ་བ་དལ་བའི་རྟེན་བཟང་འདི། །
ཐོབ་པར་དཀའ་ཞེས་རླུང་ལྟར་གྲགས་ན་ཡང་། །
ཕན་གནོད་ཤེས་པའི་བློ་མིག་མི་ལྡན་ན། །
མི་ལུས་རིན་ཆེན་ཟེར་ཡང་དུད་འགྲོ་ཡིན།། །།
]=ཤིས་
པd
བཞིན་
འ3ཁག་
ཨང་ཆཀ = 1
ཁ ག ཆེས་
，



ས་མཐོའི་ བུ་མོ།
དྲན་གདུང་ཀློང་གི་མཛའ་གྲོགས། །
བསམ་གཏན།
(ཡུལ་ཤུལ་ནང་ཆེན། )
ཆུང་ཆུང་བྱིས་པའི་དུས་ནས་མཉམ་འགྲོགས་པའི། །
བརྗེད་མེད་སྙིང་ལ་བཅངས་པའི་གྲོགས་ཁྱེད་དང༌། །
སེམས་དང་སེམས་པ་དྭངས་གཙང་འོ་ཆུ་ལྟར། །
བརྩེ་སེམས་གཅིག་ལ་བཅང་བའི་དམ་བཅའ་ཡོད། །
རྗེ
ཁྱོད་ཀྱི་གསང་བའི་གཏམ་རྒྱུད་བདག་གིས་ཤེས། །
ང་ཡི་ལྐོག་གྱུར་དེབ་ཐེར་ཁྱོད་ཀྱིས་ཀློག །
སེམས་དང་སེམས་པ་འདྲེས་པའི་སྙིང་གི་གྲོགས། །
བརྗེད་པའི་གོ་སྐབས་ཉིན་མོའི་སྐར་ལས་ཉུང་། །
སྤྲིན་གྱི་མེ་ཏོག་སིམ་སིམ་འཐོར་བའི་དུས། །
ཁྱོད་དང་ང་གཉིས་དཔུང་གཤིབ་མཉམ་འགྲོགས་ངང་། །
རྐང་ལམ་ཕྲ་མོ་བརྒྱུད་དེ་ལྡུམ་རའི་ཕྱོགས། །
བསྐྱོད་པའི་ཚུལ་དེ་ད་དུང་སྙིང་ནས་དྲན། །
བ
སྦྲ་གུར་མེ་ཏོག་འཛུམ་པའི་རྩྭ་ཐང་སྟེང་། །
འོ་ཇ་མཉམ་འཐུང་བྱས་པའི་མཛའ་བོའི་གྲོགས། །
བརྩེ་སེམས་རི་མོ་རྡོ་ལ་བརྐོས་པ་འདི། །
ཆུ་དང་ཆར་པས་བཤིགས་སུ་ག་ལ་ཡོད། །
32



སྤྱིའི་དེབ་གྲངས་དང་པོ།
བྱམས་བརྩེའི་རང་སེམས་དྲང་བའི་གྲོགས་ཁྱོད་དང་། །
དེང་སྐབས་མ་མཇལ་དུས་ཀྱི་བགྲང་བྱའི་སྔོན། །
སྙིང་གཏམ་བཤད་བཞིན་དགའ་སྤྲོའི་ལམ་བུར་བསྐྱོད། །
ད་ལྟ་དྲན་ཚེ་སྙིང་ཁོང་ཆུ་ལས་གྲང་། །
ཞོགས་པའི་ཉི་གཞོན་གངས་རིའི་རྒྱན་དུ་བཏགས། །
ང་དང་མཛའ་བོ་ཤེས་བྱའི་ལྡུམ་རྭར་བསྐྱོད། །
དེ་ཡི་དུས་སྐབས་བཟང་པོ་དེང་བསམ་ཚེ། །
འདས་པའི་ལོ་ཟླ་དག་ལ་ཡིད་སྨོན་ཤོར། །
ལོ་དང་ཟླ་བ་ནར་བའི་དུས་ཚིགས་ནང་། །
འདྲེན་བྱེད་ཡུལ་དུ་མ་གྱུར་སྙིང་གི་གྲོགས། །
ཉིན་མཚན་དྲན་པས་གདུང་བའི་རང་སེམས་འདི། །
རྒྱང་རིང་རྩྭ་ཐང་ཕྱོགས་སུ་ཡང་ཡང་ཤོར། །
ཁྱོད་ཀྱིས་མེ་ཏོག་དཀྱིལ་གྱི་རྩྭ་ཐང་སྟེང་། །
ཞིམ་པོའི་འོ་ཇ་ཞིག་གིས་བདག་སྒུག་དང་། །
ང་ཡིས་དབུས་ཕྱོགས་ལྷ་ས་ཉུལ་བྱས་པའི། །
བརྗོད་འདོད་སྙིང་ལ་ཉར་བའི་གསང་གཏམ་ཡོད། །
ཁོ་མོའི་ལས་དབང་སྟོན་གྱི་ལྷོ་སྤྲིན་ཏེ། །
ངེས་མེད་གཞན་ཡུལ་འགྲིམ་པའི་འཚོ་བ་ཡང་། །
མཛའ་གཅུགས་དམ་རྒྱ་ཟབ་པའི་སློབ་གྲོགས་དང༌། །
ཤེས་བྱའི་བགྲོ་གླེང་བྱེད་པའི་དགའ་སྤྲོས་མྱོས།། །།
33



ས་མཐོའི་ བུ་མོ།
ཨ་མ་ལགས་ངས་ཁྱོད་ལ་འཕྲིན་ཡིག་
བསྐུར་ཡོད།
མིག་དམར་གཡང་འཛོམས།
(ལྷོ་ཁ་གོང་དཀར།)
ཡུམ་དང་བྲལ་བའི་ལོ་ཟླ་སྐྱུར་མོའི་ཁྲོད། །
བདག་སེམས་རྨ་ཁ་མཆི་མའི་ཀློང་དུ་ཚུད། །
གདུང་བས་མནར་བའི་དཔྱིད་ཀྱི་བུ་མོའི་ངག །
ས་སྟེང་འདི་རུ་གླེང་ཡུལ་སྐྱེས་མ་ཙམ། །
ས་གཞི་རི་ཀླུང་ཁ་བ་དཀར་པོའི་དབུས། །
གདུང་བས་མནར་བའི་སྨྲེ་སྔགས་འདོན་པའི་སྐབས། །
ཁ་བ་བུ་ཡུག་ཁྲོད་ཀྱི་བུ་མོ་ང་། །
དྲིན་ཆེན་མ་ཡུམ་དྲན་པའི་ངུ་ངག་ཤོར། །
ལས་དབང་བཙན་པོའི་རླུང་ཤུགས་དྲག་པོ་ཡིས། །
ཁེར་རྐྱང་གཞན་ཡུལ་གྱར་བའི་གནས་སྐབས་འདིར། །
ཐག་རིང་ལུས་པའི་དྲིན་ཆེན་སྐྱེས་མ་ཡི། །
བྱམས་སྐྱོང་དྲོན་མོ་མ་དྲན་སྐད་ཅིག་ཙམ། །
ཁྱེད་དང་མ་མཇལ་བགྲང་བྱ་རིང་མོའི་ནང་། །
ཁེར་རྐྱང་ལུས་པའི་ཉམ་ཐག་བུ་མོ་ང་། །
བཟོད་པར་དཀའ་བའི་སྡུག་བསྔལ་མཆི་མའི་ཚོགས། །



སྤྱིའི་དེབ་གྲངས་དང་པོ།
གཅིག་ལ་གཅིག་མཐུད་མུ་ཏིག་ཕྲེང་ལྟར་མང་། །
འགྲིམ་པར་མི་འདོད་གཞན་ཡུལ་དམྱལ་བ་ལྟར། །
ཐོས་པ་ཙམ་གྱིས་འདྲེན་བྱེད་མཆི་མས་བརླན། །
བྲལ་བར་མི་ཕོད་ང་དང་བྱམས་བརྩེའི་མ། །
ཡིད་ལ་འཁོར་ཚེ་སྡུག་བསྔལ་བཟོད་གླགས་མེད། །
སྐྱེས་མའི་བཞིན་རས་བདག་སེམས་དབུས་ན་འཆར། །
ཁྱེད་ཀྱིས་བདག་དོན་ཚེ་གཅིག་དཀའ་སྤྱད་གནང་། །
ང་ཡིས་རང་མགོ་ཐོན་ཙམ་རང་ལམ་བཙལ། །
བཟང་ལན་ཆད་པའི་བུ་ལོན་ཁོང་དུ་ལྕི། །
ཁྱེད་ཀྱི་ལང་ཚོ་ཁྱེད་ཀྱི་ཡོད་ཚད་སོགས། །
བདག་གི་ཆེད་དུ་བློས་བཏང་གནང་བ་ལ། །
ཚེ་འདིར་དྲིན་ལན་གསབ་ཐབས་བྲལ་ན་ཡང་། །
ཕྱི་མར་འཇལ་བའི་སེམས་པ་བདག་ལ་ཡོད། །
སྔོན་བསགས་བསོད་ནམས་དམན་པའི་བུ་མོ་ང་། །
དེང་འདིར་ཁྱེད་དང་འགྲོགས་པའི་སྐལ་བ་ཕྲ། །
མཁྱེན་བརྩེའི་བདག་ཉིད་ལྷ་དང་བླ་མ་ཡིས། །
སྐལ་བཟང་ལན་ཅིག་གནང་ན་ཅི་མ་རུང་། །
མདང་ནུབ་རྨི་ལམ་ཞིང་དུ་ཁྱེད་དང་མཇལ། །
སྐྱ་རེངས་ཞོགས་པས་ང་གཉིས་ཁ་བྲལ་བཏང༌། །
བོས་ཀྱང་ཨ་ལན་མེད་པར་མི་ཡུལ་ལུང་། །
35



ས་མཐོའི་ བུམོ།
སྐྱོ་བའི་གདུང་སེམས་སེམས་ཀྱི་གཏིང་ནས་མྱོང་། །
དཔྱིད་ཀྱི་རྒྱལ་མོས་གླུ་དབྱངས་ལེན་པའི་སྐབས། །
ཡུམ་གྱི་བསླབ་བྱ་ཡིད་ལ་ལྷང་ལྷང་འཁོར། །
ཞོགས་པའི་མཚམས་སྤྲིན་དམར་མདངས་རྒྱས་པ་འདིས། །
ང་ཡིས་དྲན་སེམས་སླར་ཡང་ཁྱེད་ལ་ཕྱོགས། །
སྐྱིད་ཆུ་དལ་གྱིས་མ་བབས་ཤར་གྱིས་མཆོངས། །
སྐྱོ་གདུང་མཆི་མ་དྲོན་མོས་སྦགས་བྱས་པའི། །
ཐག་རིང་བུ་མོའི་སེམས་ཀྱི་སྨོན་ཚིག་ཞིག །
མྱུར་དུ་ཨ་མའི་སྙན་ལ་འབུལ་དགོས་ཡོད། །
བརྗོད་འདོད་དབྱངས་ཀྱི་འགྱུར་ཁུག་མང་ན་ཡང་། །
བརྗོད་ཡུལ་འཚམས་པའི་མི་ཞིག་འདི་ན་དབེན། །
བརྗོད་བྱ་སྐྱུར་མོ་ཡི་གེར་བཀོད་ནས་ནི། །
རྗོད་བྱེད་སྡུག་བསྔལ་ཕྲེང་བ་སྐྱེས་མར་འབུལ།། །།
36



ས་མཐོའི་ བུ་མོ།
སེམས་ཁོང་གི་གླེང་མོལ། །
ཕུར་དགའ།།
(ཆབ་མདོ་འཇོ་མདའ།)
མཐའ་མེད་འཁོར་བའི་སེམས་ཅན་མ་ལུས་པ། །
བར་མེད་སྡུག་བསྔལ་གནས་ལས་བསྒྲལ་བའི་ཕྱིར། །
བླ་མེད་བྱང་ཆུབ་མཆོག་གི་གོ་བགོས་པའི། །
ཟླ་མེད་ཤཱཀྱའི་སྲས་ལ་སྙིང་ནས་གུས། །
རྟེན་འབྲེལ་དབང་ཆེན་དཔོན་གྱི་བཀའ་ལུང་ལྟར། །
ལས་དབང་བཙན་པོ་ཞིག་གིས་གྲོགས་བྱས་ནས། །
ང་དང་ང་འདྲའི་ཉམ་ཆུང་མ་ལུས་པ། །
མི་འདོད་བཞིན་དུ་འཁོར་བའི་གནས་འདིར་བརྫངས། །
ཕྱི་ནས་འབྱུང་བཞི་འཁྲུག་པའི་ནད་ཀྱིས་བཙེས། །
ནང་དུ་དུག་གསུམ་གདོན་གྱིས་རྟག་ཏུ་མནར། །
འཇིག་རྟེན་འཁོར་བའི་སྡུག་བསྔལ་འདི་བསམ་ཚེ། །
དལ་འབྱོར་མི་ལུས་དོན་ལྡན་ཅིས་མི་བྱེད། །
ཡིད་སེམས་མཐུན་པའི་སྙིང་གི་སྤུན་གྲོགས་ཚོ། །
མ་རབས་ཐ་ཤལ་ལས་ལ་མ་གཡེང་བར། །
དམ་པའི་ཆོས་དང་བཅུ་ཕྲག་རིག་གཞུང་སོགས། །
38



སྤྱིའི་དེབ་གྲངས་དང་པོ།
ཉིན་མཚན་ཀུན་ཏུ་བརྩོན་པ་བྱས་ན་བསམ། །
ལྷག་བསམ་ལྡན་པའི་ན་གཞོན་སློབ་གྲོགས་ཚོ། །
ཚེ་འདིའི་འཚོ་ཐབས་མི་ཆོས་ཀུན་སྤྱོད་དང་། །
ཕྱི་མའི་འཕྲང་ལ་ལྷ་ཆོས་མེད་ཐབས་མེད། །
དེ་སླད་ལུགས་གཉིས་གནས་ལ་བརྩོན་པར་རིགས། །
བུ་ཕྲུག་རྣམས་ཀྱི་བདེ་སྐྱིད་ཁོ་ནའི་ཆེད། །
ངལ་བ་ཁྲི་སྟོང་སྤྱད་པའི་ལམ་ཁ་ནས། །
ལང་ཚོའི་མེ་ཏོག་འཐོར་བའི་ཡབ་ཡུམ་ཟུང་། །
སྙིང་ནས་བྱམས་སྐྱོང་གནང་དང་ན་ཟླ་རྣམས། །
ཡང་གཅིག་གསོན་དང་གངས་རིའི་སྤུན་ཟླ་རྣམས། །
ཕ་མ་རྒན་རབས་དག་གིས་ཅི་གསུང་སྒྲུབས། །
རང་སྲོལ་རང་སྐད་དོར་བའི་ཡ་མ་ཟུང་། །
འདྲེ་སྲིན་མི་ཡུལ་འཁྱམས་འདྲའི་ཆ་ལུགས་སྤངས། །
སྐྱིད་སྡུག་དམིགས་ཡུལ་གཅིག་པའི་གྲོགས་རྣམས་ལ། །
རིང་ནས་སྙིང་ལ་བསམ་པ་དྲང་པོའི་གཏམ། །
དྲི་མེད་ལྷ་དར་ཚུལ་དུ་ཕུལ་བས་ན། །
དོན་ལྡན་བྱ་བས་དུས་ཀུན་འདའ་བར་ཤོག །
39



ས་མཐོའི་ བུ་མོ།
མིག་ཆུའི་ཀློང་གི་འགྲུལ་བཞུད། །
དཀོན་མཆོག་བཟང་མོ། །
(ཡུལ་ཤུལ་རྫ་སྟོད།)
ད་ནངས་ཞོགས་པ་བྱང་རླུང་འུར་འུར་ལྡང་། །
རྫིང་བུའི་ནང་དུ་མར་ངོའི་ཟླ་འོད་འཕྲོས། །
ལམ་འགྲམ་ལྗོན་ཤིང་རླུང་གིས་བསྐུལ་བའི་སྒྲས། །
བདག་གི་གདུང་བའི་ངག་ལ་འགྲན་པ་བཞིན། །
ཁོར་ཡུག་ཐལ་རླུང་འཕྱུར་ཞིང་ཡིད་མི་འོང་། །
སྐྱེལ་མར་འོང་བའི་བརྩེ་བའི་ཡབ་ཆེན་ཡང་། །
བཞིན་མདངས་མོག་པོར་གྱུར་ཞིང་ལུས་ཚུགས་ཉམས། །
ཚུལ་དེ་མཐོང་བས་དྲན་པ་འཐོར་ལ་ཉེ། །
མྱུར་མཇལ་སྨོན་ཞེས་ཚིག་མཇུག་བརྣངས་བཞིན་ཟེར། །
བདག་ནི་སྐྱོ་ཤས་ཆེ་བས་གཏམ་མ་ཐོན། །
གདུང་བས་མནར་བའི་མིག་ལས་མཆི་མའི་རྒྱུན། །
གཡང་གཟར་བྲག་ལས་བཞུར་པའི་འབབ་ཆུ་བཞིན། །
ATUTA
ཡིད་གདུང་ཡུལ་པོར་གྱུར་བཞིན་གྱེས་པ་ཡང་། །
དམར་ཆུང་སྙིང་འདི་དུམ་བུར་གཏུབས་པ་བཞིན། །
ལམ་ཐག་གོམ་པ་བརྒྱ་ཡང་མ་སླེབས་པར། །
སེམས་པ་འཁྲེང་བའི་ཕྱི་མིག་ལན་སྟོང་ཤོར། །



སྤྱིའི་དེབ་གྲངས་དང་པོ།
མུན་ནག་གི་བཙན་རྫོང་མཐུག་པའི་བདག་
གི་ཕ་ཡུལ། །
ཤེས་རབ་དཔལ་དབྱངས།
(ཆབ་མདོ་དཔའ་ཤོད། )
དུས་རབས་ཉེར་གཅིག་འབུར་བའི་མགོ་བོ་ནས། །
རང་ཡུལ་འཚོ་བའི་ཕྱོགས་ལ་ཕྱིར་བལྟས་ཚེ། །
ནང་ནས་སྙིང་ཁམས་འཁྲུག་པའི་ཟུངས་ཁྲག་རྒྱུན། །
ཁ་ནས་ལྷོག་ལྷོག་སྐྱུག་འདི་ཡི་གེར་བཀོད། །
རི་ལ་ལྷ་མིང་བཏགས་ཏེ་མཆོད་བསྟོད་དང་། །
བྲག་ལ་འདྲེ་མིང་སྦྱར་ཏེ་འཇིགས་སྣང་བྱེད། །
ལྷོ་གླིང་ཁྱོན་ལས་རྨོངས་པའི་བྱེད་ལུགས་འདིས། །
ཕྱོགས་བཞིའི་མགྲོན་པོའི་མདུན་དུ་ངོ་རེ་ཚ། །
ག
=
བཟང་ངན་གང་ཡོང་ལྷ་འདྲེས་བྱེད་པ་དང་། །
སྐྱིད་སྡུག་གང་བྱུང་སོ་སོའི་ལས་དབང་ཞེས། །
བདག་གི་ཕ་ཡུལ་གླེན་པའི་ཡང་རྩེ་སྟེ། །
བླུན་དད་སེམས་ཀྱི་འཁྱེར་སོའི་མུན་པ་མཐུག །
སྐེ་རགས་ཚོན་རྩི་བྱུགས་པའི་བུ་མོ་དང་། །
གྲི་རིང་རྐེད་ལ་གཟར་བའི་བུ་ཆུང་རྣམས། །



ས་མཐོའི་ བུ་མོ།
གྲོང་པ་ཁྱིམ་མཚེས་བར་ལ་འཛིང་རྩོད་བྱེད། །
གཉེན་དང་ཉེ་བའི་ཕྱོགས་ལ་འཁོན་འཛིན་མང་། །
ས་་
ལོ་ཆུང་གཞོན་ནུའི་འཚོ་བ་ཆང་ལ་བྱེད། །
ཡ་རབས་དམ་པའི་ཕྱོགས་ལ་མོས་པ་མེད། །
ལུགས་གཉིས་མཐོང་རྒྱ་ཁབ་མིག་ལས་ཀྱང་ཕྲ། །
སྲིད་འབྱོར་རིག་གནས་འཚོ་བ་རླུང་ལ་བསྐུར། །
མཁྲེགས་འཛིན་ལྟ་བ་ཞིག་གི་ཐག་སྣེ་ནས། །
རྒྱུ་ནོར་མཚོན་ལ་སྒྱུར་བའི་སེམས་འདུན་དང་། །
འཁོན་ལེན་སྲོག་ལ་གཏུགས་པའི་བྱེད་ལུགས་འདིས། །
ཁྱིམ་ཚང་སྟོང་གི་བདེ་སྐྱིད་རླུང་ལ་བསྐུར། །
རིག་གནས་སྦྱང་བརྩོན་མེད་པའི་ཕམ་ཁ་འདིས། །
གངས་ཅན་མི་རིགས་ཀུན་ནས་རྗེས་སུ་ལུས། །
དོན་ལྡན་བྱ་བ་གང་ཡང་མ་གྲུབ་པར། ། །
མི་ཚེ་སྟོང་ཟད་ཚུལ་འདིར་ཡིད་རེ་སྐྱོ། །
ཤེས་ཡོན་བརྗེ་བ་ཞན་པའི་ཕ་མ་འགས། །
ན་ཆུང་བུ་མོ་གཞན་གྱི་གཡོག་ཏུ་བཏང་། །
ལོ་ཆུང་བྱིས་པ་སློབ་གྲྭར་མ་སྐྱེལ་བར། །
མི་ཡི་ལུས་རྟེན་ཕྱུགས་ཀྱི་གྲལ་དུ་བཞག །
ཀུན་གྱིས་ཤེས་རིག་དཔལ་ལ་བརྩོན་པའི་དུས། །
རྨོངས་ཞེན་རུལ་དྲི་བྲོ་བའི་གངས་ཅན་པ། །



སྤྱིའི་དེབ་གྲངས་དང་པོ།
བཅུ་ཕྲག་རིག་པའི་གནས་ཀུན་སྣང་མེད་བོར། །
བློ་ཕམ་འདི་ལས་ཆེ་བ་ཅི་ཞིག་ཡོད། །
མི་ཡི་བཟང་ངན་ཕྱི་ཚུལ་རྣམ་པར་བལྟ། །
རིག་པའི་གནས་ལ་བརྩོན་པའི་སྤོབས་པ་ཞན། །
ཤེས་ལྡན་མི་ཡི་རིན་ཐང་མ་ཤེས་པར། །
བླང་དོར་འབྱེད་པའི་བློ་མིག་ཀུན་ནས་ལྡོངས། །
ཕྱོགས་ཞེན་གཏམ་གྱི་མཐའ་མ་གྱོད་ཀྱིས་མནར། །
ལེགས་ཉེས་ཚིག་གི་མཚམས་ནས་རལ་གྲི་བསྣུན། །
གནའ་ནས་ད་བར་ཆགས་པའི་སྲོལ་ངན་འདིས། །
ཁྲག་གི་གཏམ་རྒྱུད་བྲིས་པ་རྫོགས་མཐའ་མེད། །



ས་མཐོའི་ བུ་མོ།
འཇིགས་སྣང་གི་མཚན་མོ། །
དབྱངས་ཅན།
(ཀོང་པོ།)
ས་སྲོད་ཕོ་ཉས་མུན་ནག་དམག་བརྡས་ནམ་མཁའི་ནོར་བུ་ཁྱིམ་དུ་
བརྫངས། །
ནག་ཆའི་ཟེར་གྱིས་རྒྱུ་སྐར་རྒྱལ་པོའི་རང་འོད་དེ་ཉིད་ཀུན་ནས་
བཅོམ། །
ཁུ་སིམ་ཁྲོད་དུ་རླུང་བུའི་སྒྲ་འདི་འབྱུང་པོའི་དམག་ཚོགས་འུར་བ་
འདྲ། །
མུན་ནག་ཁྲོད་དུ་གཤིན་རྗེའི་གྲོང་ན་སླེབས་སོ་སྙམ་པའི་འཇིགས་
དངངས་འཆར། །
ནོར་སྲུང་ཁྱི་ཡིས་ངར་སྐད་བརྒྱབ་པར་ཕྱི་ནས་འདྲེ་ཞིག་འོང་སམ་
སྙམ། །
བཀྲེས་ལྟོགས་བྱི་བས་ཐན་སྐད་སྒྲོག་ཚེ་འཇིགས་རུང་གདོན་ཞིག་
སླེབས་སོ་བསམ། །
དམར་ཆུང་སྙིང་གི་འཕར་སྒྲ་དེ་ཡང་རྔ་བོ་ཆེ་ཡི་སྐད་ལྟར་སྣང་། །
ཉམ་ཆུང་བདག་ནི་བ་སྤུ་གཟེངས་ཏེ་རླུང་གིས་བསྒུལ་བའི་ལྗོན་
ཤིང་བཞིན། །
འདྲེ་སྲིན་འབྱུང་པོའི་གནོད་པ་འོངས་དོགས་ཉལ་གོས་དག་གིས་
4



སྤྱིའི་དེབ་གྲངས་དང་པོ།
མགོ་བོ་བཏུམས། །
འཇིགས་སྐྲག་ཡུལ་ཞིག་མཐོང་བར་དོགས་ཏེ་འདྲེན་བྱེད་གཉིས་
པོ་དམ་པོར་བཙུམས། །
ཡ་མཚན་སྒྲ་ཞིག་ཐོས་པར་ཞུམ་སྟེ་དཔུང་སྐྱེས་གཉིས་པོས་རྣ་བ་
བཀབ། །
རྡུལ་གྱིས་ཁེངས་པའི་ལུས་ཕུང་འདི་ཉིད་ཆུ་ལས་བཏོན་པའི་ལུ་
གུ་བཞིན། །
སྡུག་ གིས་ གང་ བའི་རྣམ་ཤེས་ འདི་ ཉིད་བར་ དོར་ བགྲོད་ དང་
དབྱེར་མ་མཆིས། །
ངག་གི་ལམ་ནས་ཨ་མ་ཞེས་པའི་ཉམ་ཐག་སྒྲ་ཡང་བར་མེད་ཐོན། །
ཀྱེ་ཀྱེ་སྙིང་རྗེའི་བདག་ཉིད་ཆེན་པོ་དག་པའི་ཞིང་མཆོག་གང་དུ་
བཞུགས། །
བདག་དང་ བདག་འདྲའི་ ཉམ་ཐག་སེམས་ཅན་ འཇིགས་སྐྲག་
གནས་ལས་སྐྱོབས་པར་མཛོད། །
ཀྱེ་མ་དོ་ནུབ་ཐུན་གསུམ་མཚན་མོར་བསྐལ་པ་གཅིག་གི་རིང་ཐུང་
ཙམ། །
སྐྱ་མདའི་ཕོ་ཉ་མྱུར་བར་ཕེབས་ཏེ་སྨག་གི་དུས་འདི་བཅོམ་ན་
བསམ། །
ཉི་གཞོན་གསར་པའི་བདེ་སྐྱིད་སྣང་བས་བུ་མོའི་ལུས་ལ་འཁྱུད་
ན་སྙམ། །
ཨ་ཙི་ཨ་ཙི་ཐོ་རེངས་དུས་དེ་སླེབས་པར་ཇི་འདྲའི་དཀའ་བ་ལ། །



ས་མཐོའི་ བུ་མོ།
མ་བཅོས་སྙིང་ནས་བརྡོལ་བའི་ལྷག་བསམ། །
ཚེ་རིང་མཚོ་ལྡན།
(ནག་ཆུ་འབྲི་རུ།)
ཀ་ཡེ་ཚུར་གཅིག་གསོན་དང་ན་མཉམ་གྱི་སྤུན་གྲོགས། །
ཁ་བའི་མེ་ཏོག་འཛུམ་པའི་ལྷག་བསམ་གྱི་རི་ལས། །
ག་བུར་བསུང་ཞིམ་འཐུལ་བའི་ལྷ་ཆབ་ཀྱི་རྒྱུན་བཟང་། །
ང་ཡི་མ་བཅོས་སྙིང་གི་ཆུ་གཏེར་ལས་འཕོས་བྱུང་། །
ཅ་ཅོའི་འཆལ་གཏམ་སྤངས་ནས་ལྔ་རིག་གི་མེ་ཏོག །
ཆ་ཤས་ཙམ་ཞིག་མ་ཡིན་རྣ་རྒྱན་དུ་བཞེས་མཛོད། །
ཇ་ཁང་ནང་དུ་བསྐྱལ་བའི་གཞོན་ནུ་ཡི་ལང་ཚོ། ། །
ཉ་མོ་ཟས་ལ་སྲེད་བཞིན་སྡུག་བསྔལ་གྱི་གཞི་མ། །
ཏ་ཐཱ་ག་ཏས་གསུངས་པའི་ལས་འབྲས་དང་བསླབ་བྱ། །
ཐ་སྙད་མེ་ཏོག་མཛེས་པའི་ཚིག་རྒྱན་གྱི་སྦྱོར་ཚུལ། །
ད་དུང་བཟོ་གསོ་ལ་སོགས་རིག་གནས་ལ་སྦྱངས་ནས། །
ན་གཞོན་ང་ཚོ་ཤེས་རིག་གླིང་ག་དེར་ཆས་འགྲོ། །
པ་ཕའི་བྱམས་བརྩེས་བསྐྱངས་པའི་དྲིན་ལན་དེ་འཇལ་ཞིང་། །
ཕ་མེས་རིག་གཞུང་འདི་ལ་རྒྱུན་འཛིན་ཡང་བྱེད་ཆེད། །
བ་འབྲི་མཛོ་ཁལ་དཀྱིལ་གྱི་ལྷས་ར་ནས་ཐོན་ཏེ། །
46



སྤྱིའི་དེབ་གྲངས་དང་པོ།
མ་བཅོས་སྤོབས་པ་ཆེན་པོས་སློབ་གླིང་དུ་ཆས་འགྲོ །
རྩྭ་ཐང་མེ་ཏོག་ཁྲོད་ཀྱི་སྦྲ་གུར་དེ་རྙིང་འདུག །
ཚ་གདུང་ལྷགས་པ་སྐྱོབ་པའི་ཁང་བཟང་ཞིག་བརྒྱབ་རན། །
ཛ་ཛོར་རྒྱན་ཆ་མང་པོ་མིག་སྔར་ལ་མི་མཛེས། །
ཝ་ལྤགས་ཟུར་གྱོན་བྱེད་པ་དེང་དུས་ལ་མི་མཛའ། །
ཞྭ་གོས་ལྷམ་གསུམ་འཛོམས་པར་ཕྱུག་པོ་ཡི་ཐོབ་ཅིག །
ཟ་བཏུང་སྤྱོད་ཆས་འགྲིག་ཙམ་འབྱོར་ལྡན་གྱི་མིང་སྙན། །
འ་འུར་ཁྲོན་པ་ཆུང་ངུའི་སྦལ་ཕྲུག་གི་རྣམ་པས། །
ཡ་གི་མཐིང་མདོག་ནམ་མཁའི་རྒྱ་ཁྱོན་དེ་མ་མཐོང་། །
ར་བ་གངས་རིས་བསྐོར་བའི་མཐོ་སྒང་གི་ལྗོངས་འདི། །
ལ་རྒྱའི་སྤོབས་པ་བརྡོལ་བའི་གཞོན་ནུ་འགའ་ཡོད་ན། །
ཤ་རུས་ཁྲག་རྒྱུན་གཅིག་པའི་གངས་ལྗོངས་ཀྱི་སྤུན་ཟླ། །
ས་ཡ་མང་པོའི་ལས་དབང་བསྒྱུར་བཅོས་ཤིག་བྱེད་རན། །
ཧ་ལམ་བདེན་བདེན་འདྲ་ན་བུ་མོ་ངའི་སྐད་ཆ། །
ཨ་མའི་བསླབ་བྱ་བཞིན་དུ་སེམས་གཏིང་ལ་བཞག་རོགས།།



ས་མཐོའི་ བུ་མོ།
གངས་ལྗོངས་ལ་ཕུལ་བའི་རེ་འདུན། །
ཚེ་རིང་སྒྲོལ་མ།
(ཆབ་མདོ་སྟེང་ཆེན། ）
བོད་མིའི་འཕེལ་འགྲིབ་ལོ་རྒྱུས་ལ་བསམ་ཚེ། །
སྙིང་ནས་སྐྱོ་སྡུག་འདྲེས་མའི་ཤུགས་རིང་ཞིག ། །
རླབས་ཆེན་སྲོལ་རྒྱུན་རིག་གནས་མེ་ཏོག་ཡང་། །
སད་དང་སེར་བའི་དཀྱིལ་ནས་འདར་ལྕམ་ལྕམ། །
གྲུབ་མཐའ་རྩོད་པས་ཆོས་ཀྱི་ལ་རྒྱ་འཆོར། ། །
མདོ་དབུས་རྩོད་པས་མི་རིགས་ལ་རྒྱ་ཉམས། །
གནའ་ནས་ད་བར་ཕྱོགས་ཞེན་བདུད་མོ་འདིས། །
གངས་ཅན་འགྲོ་བའི་ལས་དབང་སྡུག་ལ་སྦྱར། །
a
གནའ་སྲོལ་དགྲ་རུ་བལྟ་བའི་གཡམ་རྒྱུག་མཁན། །
གསར་དར་དུག་ཏུ་རློམ་པའི་མཁྲེགས་འཛིན་ཞེས། །
གཅིག་གིས་སྡང་སྨྲས་གཅིག་ལ་བྱེད་པ་འདི། །
རང་རིགས་མཐུན་སྒྲིལ་གཏོར་བའི་འབར་རྫས་ཤིག །
སྐྱིད་ལུག་མལ་དུ་མ་ཉལ་གངས་ཅན་པ། །
མགོ་བོ་བཏེགས་ནས་འཛམ་གླིང་གསར་པར་གཟིགས། །
ཨ་རིའི་སྟོབས་འབྱོར་མི་ཡི་ལག་པས་བསྐྲུན། །
48



སྤྱིའི་དེབ་གྲངས་དང་པོ།
མི་ཡི་ལག་པ་རང་རང་ལུས་ལ་ཡོད། །
སL &
༤
བIནaངa
ལྔ་རིག་གཞུང་འདི་བགྲང་ཡས་མེས་པོ་ཚོའི། །
རྔུལ་ཆུ་གཅིག་ཏུ་བསྡུས་པའི་ཕུང་པོ་སྟེ། །
ལུགས་གཉིས་གནས་ལ་བལྟ་བའི་མིག་ཡིན་གྱི། །
རང་རིགས་བླ་སྲོག་འཇོམས་པའི་གཤེད་མ་མིན། །
དུས་རབས་ཉེར་གཅིག་མཐོ་རླབས་འཕྱུར་བའི་ཁྲོད། །
སྔར་སོང་ལོ་རྒྱུས་ཤོག་ལྷེ་མ་ཟིན་ན། །
ཐམས་ཅད་སྒོར་ལ་རྩོད་པའི་དུས་རབས་འདིར། །
གངས་ལྗོངས་གཙུག་ལག་ནོར་བུ་བརླག་གིས་དོགས། །
དབང་འབྱོར་ཁྲག་གིས་སྨྱོས་པའི་སྐྱེ་བོ་འགས། །
ཉམ་ཆུང་རྣམས་ལ་ཇི་ལྟར་བརྙས་བྱས་ཀྱང་། །
མཚང་འབྲུ་སུན་འབྱིན་ཕོད་མཁན་ཉུང་བ་འདིས། །
ཐམས་ཅད་འདྲ་མཉམ་མེད་པའི་ཚོར་སྣང་ཞིག །
གནའ་སྲོལ་བྱམས་དང་སྙིང་རྗེའི་ལྷག་བསམ་བརྟན། །
གསར་དར་ཚན་རྩལ་རྒྱན་གྱིས་མཛེས་པ་ཡི། །
ས་མཐོའི་བུ་མོའི་ཉམས་འགྱུར་འདི་འདྲ་ཞེས། །
རིང་མིན་འཛམ་གླིང་ཁམས་འདིར་བསྒྲག་པར་འདོད།། །།
49



ས་མཐོའི་ བུ་མོ།
སེམས་ཁོང་ནས་བཞུར་བའི་གཏམ། །
ཚེ་སྒྲོན།
(འཕན་པོ།)
དྲོད་འཇམ་གྱི་དཔྱིད་རླུང་མཁའ་དབྱིངས་ནས་ལྡང་དུས། །
འཇམ་མཉེན་གྱི་ལྗང་ལོས་གར་སྟབས་ཤིག་བསྒྱུར་སོང་། །
ཁུ་བྱུག་དང་འཇོལ་མོས་གླུ་དབྱངས་ཤིག་གྱེར་ཚེ། ། །
སེམས་ཁོང་ནས་དགའ་སྤྲོའི་རླབས་སྒྲ་ཞིག་འཕྱུར་སོང༌། །
གྲངས་མེད་ཀྱི་འཇིག་རྟེན་སྡུག་བསྔལ་གྱི་མཚོ་མོ། །
འཁོར་བསྐྱོད་ཀྱི་ཉ་མོ་བདེ་བ་ཞིག་མེད་ཀྱང་། །
དགའ་སྤྲོ་ཡི་གླུ་ཞིག་སེམས་ཁོང་ནས་ལེན་བཞིན། །
ཐར་ལམ་ལ་བགྲོད་པའི་དམ་ཆོས་ཤིག་སྒྲུབ་འགྲོ། །
ལས་དབང་གིས་དལ་འབྱོར་རྟེན་བཟང་ཞིག་ཐོབ་ཀྱང་། །
ནང་དོན་གྱི་གཞུང་ལ་ཐོས་བསམ་དེ་མེད་པས། །
ཆགས་སྡང་གི་མཚོ་མོ་སེམས་ཁོང་ན་འཕྱུར་བཞིན། །
རྨོངས་འཐོམས་ཀྱི་འཚོ་བ་སྐྱོ་གདུང་གིས་མནར་སོང་།།
མཛའ་གྲོགས་ཀྱི་ངོ་འཛུམ་དབང་པོ་ཡི་གཞུ་རིས། །
འཆར་སྣང་གི་དངོས་པོ་སྐད་ཅིག་གི་ཆོས་ཉིད། །
བུ་མོ་ངའི་ལང་ཚོ་སྟོན་དུས་ཀྱི་མེ་ཏོག །



སྤྱིའི་དེབ་གྲངས་དང་པོ།
སེམས་ཁམས་ཀྱི་རང་གཤིས་ཆགས་སྡང་གི་རྣམ་པ། །
དཔྱིད་རླུང་ལྟར་བསྐྱོད་པའི་ཁེར་རྐྱང་གི་རྣམ་ཤེས། །
འདུས་སྡོད་ཀྱི་མལ་ན་སྐད་ཅིག་ཙམ་མི་བསྡད། །
ཕྱོགས་བཞི་དང་མཚམས་བརྒྱད་སོ་ལྟ་བཞིན་བསྐྱོད་ནས། །
ལ་ལུང་ཀུན་བརྒལ་ཏེ་ངེས་མེད་དུ་འཁྱམས་འདུག །
སྐབས་འགའ་ཞིག་ཕྱུག་པོའི་རྒྱུ་ནོར་ལ་སེམས་ཤོར། །
ལན་འགར་ཡང་ལྷ་ཆོས་སྒྲུབ་མཁན་ལ་ཡིད་སྨོན། །
ཡིད་རྟོན་དེ་མེད་པ་རང་སེམས་ཀྱི་འཆར་སྣང་། །
འདིས་ཡང་ཡང་བསླུས་སོང་ལན་ཅིག་ཙམ་མ་ཡིན། །
ལds
བ
གཞན་ཕན་གྱི་ལྷག་བསམ་དམ་ཆོས་ཀྱི་རྩ་བ། །
ལྔ་ཟུང་གི་རིག་གནས་འཇིག་རྟེན་གྱི་ནོར་བུ། །
འདིར་འདུས་ཀྱི་སློབ་ཚོགས་གངས་ཅན་གྱི་བུ་ཕྲུག །
དཔལ་བརྩེགས་ཀྱི་སློབ་གླིང་ཤེས་རིག་གི་དགའ་ཚལ། །



ས་མཐོའི་ བུ་མོ།
།
སེམས་ཁོང་གི་འབོད་བརྡ། །
རིན་ཆེན། །
(ཆབ་མདོ་འཇོ་མདའ། )
དུས་རབས་གསར་བའི་ན་གཞོན་ཕོ་མོ་རྣམས། །
བག་མེད་རྣམ་གཡེང་དབང་དུ་མ་སོང་བར། །
རིན་བྲལ་ལུས་རྟེན་འདི་ལ་དོན་ལྡན་གྱི། །
བྱ་བ་སྣ་གཅིག་བྱས་ན་མི་ལེགས་སམ། །
གཞོན་ནུའི་ལང་ཚོ་དར་ལ་བབ་པ་དང༌། །
རིག་པའི་རལ་གྲི་རྣོ་ངར་ལྡན་པའི་དུས། །
བསམ་བློ་བཅུ་ཕྲག་གནས་ལ་བསྐོར་བྱས་ནས། །
ལ་རྒྱའི་སྤོབས་སེམས་རིག་གནས་ཕྱོགས་ལ་བསྐྱོད། །
ཁ་བ་ཅན་གྱི་བློ་གསར་གཞོན་ནུ་རྣམས། །
རབ་ཡངས་ཤེས་བྱའི་གནས་ལ་བརྩོན་གྱིས་དང་། །
དགེ་མཚན་འབུམ་གྱིས་ཕྱུག་པའི་གནས་མཆོག་འདིར། །
ཤེས་རིག་འོད་ཀྱིས་ཁྱབ་པ་གདོན་མི་ཟ། །
ཤེས་བྱའི་སྐྱེས་ཚལ་བཞད་པའི་ལྡུམ་རའི་ནང་། །
ལེགས་བཤད་གླུ་དབྱངས་སྙན་མོའི་འགྱུར་ཁུག་ཁྲོད། །
ཐ་སྙད་མེ་ཏོག་གཞིག་པའི་བུང་བ་རྣམས། །
52



སྤྱིའི་དེབ་གྲངས་དང་པོ།
ཤེས་རྒྱུད་སྦྲང་རྩིའི་ཉིང་ཁུར་འཁྱིལ་བར་སྨོན། །
ཤེས་རིག་འོད་སྟོང་འབར་བའི་སློབ་གླིང་ནང་། །
གཞོན་ནུའི་ལང་ཚོ་བཅུ་ཕྲག་གནས་ལ་སྐྱེལ། །
མ་འོངས་ཁ་བ་རི་བའི་སྤུན་ཟླའི་ཆེད། །
རང་རང་ནུས་པའི་སྲི་ཞུ་བསྒྲུབ་ན་སྙམ། །
མུ་ཏིག་ཕྲེང་བས་བསྐོར་འདྲའི་གངས་ལྗོངས་འདིར། །
སྙིང་ནས་ལྷག་བསམ་གངས་རིའི་མདངས་འཛིན་པ། །
རང་རིགས་བོད་ཀྱི་རིགས་མཐུན་ན་གཞོན་ཚོགས། །
རང་སྲོལ་ཡིག་སྐད་མ་དོར་རྒྱུན་འཛིན་མཛོད། །
བློ་སེམས་མཐུན་པའི་སྙིང་གི་གྲོགས་པོ་ཚོ། །
ཤེས་བྱའི་གནས་ཀུན་འབད་པས་སྦྱོང་བར་གྱིས། །
ཡིག་རིགས་ཀུན་ལ་སྦྱངས་པ་མཁས་ན་ཡང་། །
རང་རིགས་སྐད་ཡིག་རང་གིས་གཅེས་འཛིན་དགོས། །
དུས་རབས་གསར་པའི་སྐལ་བཟང་ཉི་གཞོན་ཞིག །
ཡངས་པའི་ས་ཆེན་འདི་ལ་འཕྲོས་དང་ལྷན། །
དགའ་སྐྱིད་འཛུམ་མདངས་དལ་འགྲོའི་རྒྱུན་བཞིན་དང་། །
མཐུན་སྒྲིལ་ཡར་ཟླ་དཔལ་བཞིན་རྒྱས་པར་སྨོན།། །།
53



ས་མཐོའི་ བུ་མོ།
སྙིང་གི་ན་ཟུག །
ཟླ་སྒྲོན།
(ལྷ་ས་མལ་དྲོ་གུང་དཀར།)
སྐྱིད་སྡུག་འདྲེས་མའི་ཡངས་པའི་རྒྱལ་ཁམས་འདིར། །
མི་ཡི་ལུས་རྟེན་ཐོབ་པ་མཚུངས་གྱུར་ཀྱང་། །
རིགས་རུས་མཐོ་དམན་གླེང་བའི་འཆལ་གཏམ་འདིས། །
སྙིང་ལ་ན་ཚའི་ཟུག་གཟེར་ཐེངས་མང་བསླངས། །
ཕུགས་འདུན་བསམ་བློ་གཅིག་པའི་གངས་ཅན་པ། །
ཤ་རུས་གདུང་རྒྱུད་གཅིག་པའི་སྤུན་ཟླ་རྣམས། །
རྣོ་ངར་མཚོན་གྱི་སོ་ཁ་ནང་ལ་བསྐོར། །
གཤིས་རྒྱུད་དར་དཀར་འདྲ་བ་དགྲ་ལ་བསྟན། །
བདེན་པའི་ཐར་ལམ་འཚོལ་བའི་རྒན་འཁོགས་ཚོས། །
ངག་ནས་གྱེར་བའི་ཡིག་དྲུག་དབྱངས་རེ་སྙན། །
ལག་གི་འཁོར་ཆུང་གསེར་དང་དངུལ་ལས་བྱས། །
ཡིད་ཀྱི་མེ་ལོང་ངོས་སུ་ཅི་ཞིག་འཆར། །
གཟི་བྱིན་བཟོད་པར་དཀའ་བའི་དཔོན་ཆེན་འགས། །
རྒྱུན་དུ་གླུ་དང་རྩེད་འཇོའི་གར་ལ་རོལ། ། །
ཕུགས་ཀྱི་ནོར་དུ་དམངས་ཀྱི་རྔུལ་ཆུ་བསོགས། །
54



སྤྱིའི་དེབ་གྲངས་དང་པོ།
ཡིད་ལ་དབང་དང་ཐོབ་ཐང་ཁོ་ན་བསམ། །
ལས་འབྲས་གནད་ལ་རྨོངས་པའི་བསྟན་དགྲ་འགས། །
དོན་མེད་སྲང་མདོ་རྣམས་སུ་ཁྱི་བཞིན་མྱུལ། །
མ་ཎི་འབྲུ་དྲུག་དོན་ཙམ་མ་ཤེས་པར། །
འཕགས་པའི་དགེ་འདུན་གྲལ་དུ་ཡིན་མདོག་བྱེད། །
སྔར་བྱོན་མེས་པོ་དམ་པའི་ཚོགས་རྣམས་ཀྱི། །
ཁྲག་དང་རྔུལ་ཆུས་གྲུབ་པའི་རིག་དངོས་རྣམས། །
ཉིན་བཞིན་གཞན་ཡུལ་གྱར་བའི་སྣང་ཚུལ་འདིས། །
སྐྱོ་བའི་མིག་ཆུ་ལྷུང་བ་ལན་ཅིག་མིན། །
རྒན་པ་རྣམས་ཀྱིས་སྦག་ཁང་སྔས་སུ་བརྟེན། །
གཞོན་ནུ་རྣམས་ཀྱིས་ཨར་ཁང་ཚང་དུ་བྱེད། །
བཙུན་པ་ནང་མ་ཁང་དུ་གཉིད་དུ་ཡུར། །
ཚུལ་དེ་མཐོང་བས་སྙིང་ལ་ཟུག་གཟེར་སྐྱེས། །
དུས་རབས་ཉེར་གཅིག་ཕྱོགས་པའི་བོད་ཕྲུག་རྣམས། །
ལྔ་རིག་ནོར་བུ་རིན་ཆེན་གཏེར་གྱི་མཛོད། །
འཛིན་སྐྱོང་སྤེལ་བའི་ལས་ལ་མི་བརྩོན་པར། །
དོན་མེད་བྱ་བས་དུས་ཀུན་བསྐྱལ་བར་ཕངས། །
55



ས་མཐེའི་ བུ་མོ།
སེམས་དོན་གཅིག་པའི་སློབ་གྲོགས་རྣམས་སློབ་སྦྱོང་ལ་སྐུལ་
བའི་གཏམ་དཔྱིད་ཀྱི་བུ་མོའི་མགྲིན་གླུ། །
པ་སངས།
(ལྷོ་ཁ་གོང་དཀར།)
བ་པད་
དམ་པའི་བཤེས་གཉེན་འོད་སྟོང་བདག་པོ་འདིས། །
སློབ་མའི་ཤེས་རབ་པད་དཀར་འདབ་བརྒྱ་བཀྲོལ། །
སློབ་སྦྱོང་མཁོ་རྒུ་ཕྱུར་བུར་གཏམས་པ་ཡི། །
འདི་འདྲ་སློབ་གྲྭའི་འཚོ་བ་བློ་ལས་འགོངས། །
རྣམ་དཔྱོད་འགྲན་ཟླ་བྲལ་བའི་བཤེས་གཉེན་འདིས། །
བཅུ་ཕྲག་རིག་པའི་གནས་ཀྱི་སྒོ་འཕར་འབྱེད། །
བདག་ཀྱང་སྒྱིད་ལུག་དབང་དུ་མ་སོང་བར། །
ཉིན་མཚན་ལྟོས་མེད་རིག་པའི་གནས་འདིར་འབད། །
བླུན་རྨོངས་དུད་འགྲོ་འདྲ་བའི་གུས་མོ་དང་། །
སྙིང་ནས་མཛའ་བརྩེ་ལྡན་པའི་ན་མཉམ་རྣམས། །
ཤེས་རིག་འོད་སྣང་འབར་བའི་སྒྲོན་མེ་འདིས། །
མ་ནོར་ལམ་བཟང་བསྟན་པ་ཨེ་མ་མཚར། ། །
s
བ
རབ་དཀར་ཁ་བས་བསྐོར་བའི་ཡུལ་གྲུ་འདིར། །
56



སྤྱིའི་དེབ་གྲངས་དང་པོ།
སྣ་ཚོགས་མིག་གི་ལོངས་སྤྱོད་མང་ན་ཡང་། །
བཅུ་ཕྲག་ཤེས་རིག་ནོར་བུའི་གཟི་མདངས་ནི། །
ནམ་ཡང་བསླུ་མེད་ལམ་སྟོན་སྒྲོན་མེ་ཡིན། །
ལུགས་གཉིས་བྱ་བ་གང་དང་གང་ཡིན་ཀྱང་། །
ལྡོག་མེད་བརྩོན་པ་དྲག་པོའི་རྒྱུན་བརྟན་ན། །
མི་འགྲུབ་བྱ་བ་གང་ཡང་མེད་པའི་ཕྱིར། ། །
བརྩོན་འགྲུས་སྲིད་པའི་ནོར་གྱི་དངས་མ་ཡིན། །
གྲོགས་དག་ལེ་ལོའི་སྒྲོག་གིས་མ་བཅིངས་པར། །
ལྷོད་མེད་ཤེས་བྱའི་ཐང་ལ་ལེགས་བགྲོད་དང་། །
མྱུར་བར་ཤེས་བྱའི་མཐའ་རྒྱ་མ་ཆོད་ཀྱང་། ། །
ནམ་ཞིག་འབྲས་བཟང་སྨིན་པ་གདོན་མི་ཟ། །
གསེར་ལས་དཀོན་པའི་གཞོན་ནུའི་དུས་བཟང་འདི། །
དོན་མེད་འཁྱམ་གཡེང་ངང་དུ་མ་བསྐྱལ་བར། ། །
བཅུ་ཕྲག་རིག་པའི་ས་བོན་ལེགས་བཏབ་ན། །
ཤེས་ཡོན་མེ་ཏོག་བཀྲ་བར་ཐེ་ཚོམ་ཅི། །
བཟའ་བཏུང་རྒྱས་སྤྲོས་གླུ་གར་རོལ་རྩེད་དང་། །
གློག་རྡུལ་དྲྭ་རྩེད་སྒྱུ་མའི་ལྟད་མོ་རྣམས། །
གནས་སྐབས་བྱིས་པ་འབྲིད་པའི་སྣང་ཚུལ་ལས། །
གཏན་དུ་ཕན་པའི་གྲོགས་བཟང་ག་ལ་ཡིན། །
ཤེས་རིག་ནོར་བུའི་རོ་བཅུད་གསོག་འདོད་ན། །
57



ས་མཐོའི་ བུ་མོ།
རྐང་དྲུག་འདབ་བརྒྱའི་ཚལ་དུ་རྒྱུ་བ་བཞིན། ། །
གནས་ལྔའི་རིག་ལམ་རྟག་ཏུ་བརྟེན་གྱིས་དང༌། །
ཤེས་རིག་ལང་ཚོ་བརྟས་པ་གདོན་མི་ཟ། །
སྐྱེས་སྟོབས་བློ་རིག་ཤིན་ཏུ་དམན་ན་ཡང་། ། མ་
བརྩོན་འགྲུས་གྲོགས་བཟང་དེ་དང་མ་བྲལ་ན། །
རིང་པོར་མི་ཐོགས་མཁས་པའི་གོ་འཕང་མཆོག །
ཐོབ་པར་ངེས་པས་བརྩོན་འགྲུས་བརྟེན་པར་འཚལ། །
རབ་དཀར་ཁ་བས་བཀླུབས་པའི་ཞིང་ཁམས་འདིར། །
སྔར་སྲོལ་ལྷག་བསམ་དག་པའི་སྲོག་རྩ་བཟུང་།།
མ་འོངས་བོད་ཀྱི་རིག་གཞུང་གོང་འཕེལ་ཆེད། །
བརྩོན་པའི་སྙིང་སྟོབས་བསྐྱེད་ན་གཞོན་ནུའི་ཕུལ།། །།
58



སྤྱིའི་དེབ་གྲངས་དང་པོ།
སྐྱོ་ལྷང་ལྷང་གི་ངང་ཚུལ་འགའ་ཞིག །
སྐལ་བཟང་ལྷ་མོ།
(ཆབ་མདོ་གོ་འཇོ།)
མཆོག་སྤྲུལ་འགའ་ཞིག་གྲུབ་མཐའི་བར་ལ་རྩོད། །
ཞིང་འབྲོག་ཕན་ཚུན་རྩྭ་སའི་ཆེད་དུ་འཐབ། ། །
གཡུལ་འཁྲུག་ཟུངས་ཁྲག་བཞུར་བའི་ཆུ་སྣེ་ནས། །
གངས་རི་དཀར་པོའི་འོད་མདངས་རིམ་གྱིས་ཉམས། །
སྤྲུལ་པའི་སྐུ་ཡི་མིང་ཅན་འགའ་ཞིག་གིས། །
སྐུ་ལ་ཆོས་གོས་རྣམ་གསུམ་ཀུན་ནས་མཛེས། །
ཞལ་ནས་མཁའ་མཉམ་སེམས་ཅན་ཐམས་ཅད་ཟེར། །
ཐུགས་ལ་མཐོན་པོའི་ཁྲི་དང་གོ་ས་བསམ། །
འཛུམ་པའི་ཞལ་རས་འབྱོར་ལྡན་མི་ལ་བསྟན། །
ཉམ་ཐག་བུ་ཆུང་སྤྱན་གྱི་ཟུར་ནས་དོར། །
དམ་པའི་ལྷ་ཆོས་ཚུལ་མིན་ལས་ལ་བཀོལ། །
བྱམས་དང་སྙིང་རྗེའི་རྩ་བ་སྔར་ནས་སྟོང༌། །
རིག་པའི་གནས་ལ་བརྩོན་པའི་བཙུན་ཆུང་དག །
ལུས་ལ་གྱོན་པའི་ཆོས་གོས་མཐའ་ནས་རལ། །
ངག་ནས་ནང་དོན་གཞུང་གི་རྩ་ཚིག་བཀླགས། །
59



ས་མཐོའི་ བུ་མོ།
སེམས་ལ་གཞན་དོན་སྒྲུབ་པའི་ཐབས་ལམ་བསམ། །
བཙུན་པའི་གཟུགས་འདི་འབྱོར་ལྡན་མི་ཡིས་འཕྱ། །
ཁྱད་པར་བོད་མིའི་མདུན་ན་ངོ་སོ་དམའ། །
མཁས་པའི་མདུན་ས་དག་ན་སྤོབས་པ་ལྡན། །
དུས་ཀུན་ཟས་གཙང་སྲས་ཀྱི་རྗེས་སུ་བསླབས། །
གཞན་སྐྱོན་ལྟ་བའི་བློ་མིག་མི་ལྡན་ཡང། །
ཞིབ་མོའི་བློ་ཡིས་རྣམ་པར་ལེགས་དཔྱད་ནས། །
གངས་ཅན་ཡུལ་གྱི་སྐྱིད་སྡུག་ལ་བསམ་ཚེ། །
སེམས་ཀྱི་གསང་གཏམ་ཡོད་ཚད་ཁ་ནས་ཤོར། །
གྲོ
ཡང་ཅིག་གསོན་དང་བརྩེ་བའི་སློབ་གྲོགས་རྣམས། །
ལྔ་བཞིའི་ལང་ཚོ་རྒྱས་པའི་དུས་བཟང་འདིར། །
དུས་རབས་ཉེར་གཅིག་དཔལ་ཡོན་མཉམ་དུ་བསུ། །
ཤེས་བྱ་རིག་པའི་གནས་ལ་མཉམ་དུ་བརྩོན། །
དྲིན་ཅན་ཕ་མའི་དྲིན་ལན་མཉམ་དུ་འཇལ། །
ཤ་ཚའི་སྙིང་གཏམ་ཡོད་ན་མཉམ་དུ་བཤད། །
སྲོལ་ངན་རྣམས་ལ་ཐེར་འདོན་མཉམ་དུ་བྱ། །
ཤེས་ལྡན་མི་ལ་གུས་ཕྱག་མཉམ་དུ་འཚལ། །
60



སྤྱིའི་དེབ་གྲངས་དང་པོ།
དྲན་སེམས། །
ཡེ་ཤེས་ཆོས་མཚོ།
(ཀོང་པོ་སྤོ་བོ།)
དྲན་པའི་ཕ་ཡུལ་སྤོ་བོའི་མཛེས་ལྗོངས། །
ལྷ་ཡི་དགའ་ཚལ་ས་ལ་འཕོས་འདྲ། །
གང་འདོད་ལོངས་སུ་སྤྱོད་པའི་འདོད་ཡོན། །
ཀླུ་ཡི་འབྱོར་བ་མི་ཡུལ་བཀྲམ་འདྲ། །
མེ་ཏོག་འབྲས་བུའི་ཁུར་གྱིས་དུབ་པའི། །
སྣ་ཚོགས་རྐང་འཐུང་དཀྲིགས་པའི་དགའ་ཚལ། །
ལྷ་ཡུལ་ས་ལ་བབས་འདྲའི་གནས་མཆོག །
སྐྱིད་པའི་ཕ་ཡུལ་སྤོ་བོ་དྲན་བྱུང་། །
བཞད་ད
དབྱར་གྱི་བུ་མོའི་དཔལ་ཡོན་བཞད་དུས། །
དྲི་ཞིམ་མེ་ཏོག་རྣམ་མང་བཀྲ་ཞིང་། །
བུང་བ་གཞོན་ནུས་འཕུར་ལྡིང་གཡོ་བའི། །
སྐྱིད་པའི་ཕ་ཡུལ་སྤོ་བོ་དྲན་བྱུང་། །
མཛེས་པའི་སྤུ་སྡུག་མདངས་བཀྲའི་འདབ་ཆགས། །
གཤོག་འགྱུར་སྒྱུར་བའི་གར་གྱིས་རྩེན་ཞིང་། །
གྲེ་འགྱུར་སྙན་པའི་གླུ་དབྱངས་སྒྲོག་པའི། །
འདབ་ཆགས་བྱ་ཡི་གླིང་དེ་དྲན་བྱུང་། །
61



ས་མཐོའི་ བུ་མོ།
སྔོ་བསངས་མཁའ་དབྱིངས་མཐོན་པོའི་ངོས་ནས། །
ཞི་འཛུམ་ཡིད་འོང་ཉམས་ཀྱིས་ཕྱུག་པའི། །
ཉ་རྒྱས་དུང་ཟླ་ཁེར་རྒྱུ་མཐོང་ཚེ། །
བརྩེ་ལྡན་ཡུམ་གྱི་དགྱེས་ཞལ་དྲན་བྱུང་། །
ཚེ་ཡི་འདུ་བྱེད་མ་བཏང་དེ་སྲིད། །
ཕ་མའི་དྲུང་དུ་སྡོད་དགོས་བསམ་ཡང་། །
དུས་བཞིའི་སྣང་བ་ཟློས་གར་ཇི་བཞིན། །
རེས་མོས་འགྱུར་འདི་འཁོར་བའི་ཆོས་ཉིད། །
བུ་མོས་མདུན་ལམ་རིག་པའི་གཞུང་ལུགས། །
ཡིན་ཁུལ་བྱས་ཏེ་སློབ་ལ་བརྩོན་ཡང་། ། །
བྱམས་ལྡན་ཕ་མ་དྲན་པའི་གདུང་བས། །
སེམས་པ་རྣལ་དུ་གནས་ཐབས་མི་འདུག །
ཕ་མའི་ཟླ་ཞལ་སྤྲིན་གྱིས་སྒྲིབ་པ། །
སྐར་ཆུང་བུ་མོས་མིག་ཆུ་འདོན་བཞིན། །
སྐྱིད་ཀྱི་སྣང་བ་ནུབ་པའི་མུན་ཁྲོད་། ། །
ཁྱེད་ཟུང་དྲན་པའི་སྨྲེ་སྔགས་ལོས་ཤོར། །
བྱམས་ལྡན་ཕ་མ་བཟང་པོའི་བསླབ་ཚིག །
ཉམ་ཐག་བུ་མོས་ས་མཐའི་གནས་ནས། །
རིག་པའི་གཞུང་ལ་ཐོས་བསམ་བྱེད་སྐབས། །
བརྗེད་མེད་སྙིང་གི་དཀྱིལ་ན་བཅངས་ཡོད།། །།
62



ས་མཐོའི་ བུ་མོ།
བོ་དོང་ཕྱོགས་ལས་རྣམ་རྒྱལ་གྱི་མཛད་རྗེས་
རགས་བསྡུས། །
རིན་ཆེན་ཆོས་མཚོ།
མཚན་ཡོངས་གྲགས་བོ་དོང་ཕྱོགས་ལས་རྣམ་རྒྱལ།༼༡༣༧༦-༡༤༥༡༽ མཚན་ གྱི་
རྣམ་གྲངས་གཡུང་དྲུང་སངས་རྒྱས་སྐྱིད་དང༌། སངས་རྒྱས་རྒྱལ་མཚན། བོ་དོང་ཆོས་རྒྱལ། །
འཇིགས་ མེད་ གྲགས་པ། དབྱངས་ཅན་དགའ་བའི་དཔལ། འཆི་མེད་སྡེ། ཆོས་ ཀྱི་ རྒྱལ་
མཚན། བློ་གྲོས་ མི་ ཟད་ པ། གསང་ བས་ བྱིན། སངས་ རྒྱས་ བསྐྱངས། ངང་ ཚུལ་ ཞི་ བ།
འབུམ་ཕྲག་བརྒྱ་པ་བཅས་སོ། ཁོང་ནི་རབ་བྱུང་དྲུག་པའི་མེ་འབྲུག་སྤྱི་ལོ་༡༣༧༦ལ་གནས་
ཆེན་ རྩིབས་ རིའི་ བྱང་ ངོས་ ལག་ པ་ གོང་ གི་ཉེ་འགྲམ་དུ། ཞྭ་མི་རུས་བརྒྱུད་ཡབ་ཆོས་
དབྱིངས་རྒྱལ་མཚན་དང་ཡུམ་བྱང་ཆུབ་སྒྲོན་མ་གཉིས་ཀྱི་སྲས་སུ་ངོ་མཚར་བའི་ལྟས་དང་
བཅས་སྐུ་འཁྲུངས། མཚན་ལ་གཡུང་དྲུང་སངས་རྒྱས་སྐྱིད་ཅེས་གསོལ། དེ་ནས་དགུང་ལོ་
ལྔ་སོན་སྐབས་ཡི་གེ་འབྲི་ཀློག་སོགས་བརྡ་བསྟན་པ་ཙམ་གྱིས་མཁྱེན། དགུང་ལོ་བདུན་ལ་
གྱམ་བསམ་གཏན་གླིང་དུ་སྐུ་ཞང་པཎ་ཆེན་གྲགས་པ་རྒྱལ་མཚན་གྱི་དྲུང་ནས་རབ་ཏུ་བྱུང་
སྟེ་མཚན་ལ་སངས་ རྒྱས་རྒྱལ་མཚན་ཞེས་གསོལ། དེ་ནས་ཨེའི་ཆོས་སྡེའི་མཁས་པའི་
དབང་པོ་ཆོས་ཀྱི་རྡོ་རྗེའི་ཞབས་ལ་གཏུགས་ནས། ཐོག་མར་ཚད་མ་རིག་པ་ལ་གསན་སྦྱོང་
གནང་སྟེ་ཚད་མ་རྣམ་འགྲེལ་དཔང་ལོ་དང་ལོ་ཆེན་གྲགས་པའི་ཊིཀ་ཆེན་སོགས་ལ་ལེགས་
པར་སྦྱངས། དགུང་ལོ་བཅུ་དྲུག་པ་ལ་དཔལ་ས་སྐྱར་རྣམ་འགྲེལ་ གྱི་གྲྭ་སྐོར་ཕེབས་ཏེ་
མཁས་པ་རྒྱ་མཚོ་ལྟ་བུའི་དབུས་སུ་ལེགས་བཤད་ཀྱིས་མཆོད་སྤྲིན་ཕུལ། མངོན་པ་མཛོད་
རྩ་བ་ཉིན་གཅིག་བློ་ལ་བཟུང་། དགུང་ལོ་ཉེར་གཅིག་ལ་དབྱངས་ཅན་མའི་ཞལ་གཟིགས་
སྐབས་དབྱངས་ཅན་མའི་བསྟོད་པ་བུང་བའི་གླུ་དབྱངས་ལ་སོགས་པ་མཛད། དགུང་ལོ་
ཉེར་གསུམ་ལ་དབུས་ཕྱོགས་སུ་གྲྭ་སྐོར་ལ་ཕེབས་ཏེ་རྩེད་ཐང་གི་ཆོས་གྲྭའི་གདན་ས་པ།



སྤྱིའི་དེབ་གྲངས་དང་པོ།
ཆེན་པོ་བྱང་ཆུབ་རྡོ་རྗེས་ཐོག་དྲངས་བཤེས་གཉེན་སྟོང་ཕྲག་ཙམ་གྱི་དབུས་སུ་པོ་ཏི་བཅོ་
ལྔའི་བཤད་པ་མཛད་པས་མཁས་པའི་གྲགས་པ་ཕྱོགས་ཀུན་ཏུ་ཁྱབ། སྔགས་ཕྱོགས་ཀྱི་
གསན་པ་གཙོ་བོ་ལོ་ཆེན་གྲགས་པ་དང༌། སྟག་ལུང་བཀྲ་ཤིས་དཔལ་རྩེགས། ལོ་ཆེན་ནམ་
བཟང་། ལམ་འབྲས་པ་ བློ་དཀར། དཀའ་བཞི་པ་ནམ་མཁའ་འོད་ཟེར། སྟག་ཕུ་བ་བྱང་
ཆུབ་མགོན་པོ་སོགས་ལས་གསན། བོ་དོང་ཨེ་དང་གུང་ཐང་ཆོས་སྡེ། ཤེལ་དཀར་ཆོས་སྡེ་
སོགས་སྡེ་དགོན་མང་པོ་དང་། ལྷག་པར། ལ་སྟོད་ལྷོ་བྱང་གཉིས་དང་། ཡར་འབྲོག་རིན་
སྤུངས་གུང་ཐང་གློ་བོ་བཅས་སུ་ཕེབས་ནས་དེ་དག་གི་བདག་པོ་སི་ཏུ་ཆོས་ཀྱི་རིན་ཆེན་
དང༌། བྱང་བདག་རྣམ་རྒྱལ་གྲགས་བཟང་། ཡར་འབྲོག་ཁྲི་དཔོན། རིན་སྤུངས་ངག་དབང་
འཇིགས་ གྲགས། གུང་ ཐང་ རྒྱལ་ པོ་ ལྷ་ དབང་ རྒྱལ་མཚན་ཡབ་ སྲས་ སོགས་ ཀྱིས་ ཀྱང་
བསྙེན་བཀུར་ཞུས་པ་བརྒྱུད། དེ་དག་གི་སྡེ་དགོན་རྣམས་སུ་ཆོས་ཀྱི་འཁོར་ལོ་བར་མ་ཆད་
པ་བསྐོར་ནས་དངོས་སམ་བརྒྱུད་ནས་ཐར་པ་དང་ཐམས་ཅད་མཁྱེན་པའི་ལམ་དུ་ཁྲིད་པར་
མཛད། དེ ལྟར་དབུས་གཙང་གི་ས་གནས་གང་སར་ འཆད་རྩོད་རྩོམ་གསུམ་གྱི་སྒོ་ནས་
བསྟན་པ་སྤེལ། དགུང་ལོ་སུམ་ཅུ་ཙམ་ནས་ལྷག་པའི་ལྷ་དུ་མས་དངོས་ཉམས་ཀུན་ཏུ་ཞལ་
གཟིགས་ནས་བསྟན་བཅོས་ཆེན་པོ་མཛད་པར་བསྐུལ་བས་དེ་ཉིད་འདུས་པ་ཡོངས་སུ་
རྫོགས་པ་བརྩམས། རྗེ་འདི་ཉིད་དགུང་ལོ་ ༣༥པ་སྤྱི་ལོ་༡༤༡༠ལ། དཔལ་ཁུད་དུ་པདྨ་ཆོས་
སྡིངས་དགོན་པ་བཏབ་ནས་སྐུ་ཚེ་སྨད་ཀྱི་བཞུགས་གནས་གཙོ་བོ་དེར་མཛད། དུས་ཀྱི་
འཁོར་ལོ་ལས་གསུངས་པའི་ཡེ་ཤེས་མཆོད་རྟེན་ཞེས་པ་ཐོག་རྩེག་ལྔ་ཙམ་ཡོད་པ་ནང་ལ་
རྒྱུད་སྡེ་བཞིའི་ལྷ་ཚོགས་དེ་ཉིད་འདུས་པའི་ལུགས་བཞིན་སོ་སོའི་ཞལ་ཕྱག་དང་སྐུ་མདོག་
ཕྱག་མཚན་འཁོར་མང་ཉུང་སོགས་བཀོད་པ་ཁྱད་དུ་འཕགས་པར་འགྲོ་བ་རྣམས་ལ་མིག་
གི་བདུད་རྩིར་བྱེད་པ། བསོད་ནམས་ཀྱི་རྟེན་དུ་བཞེངས། དགུང་ལོ་བདུན་ཅུ་དོན་དྲུག་པ་
རབ་བྱུང་བརྒྱད་པའི་ལྕགས་ལུག་སྤྱི་ལོ་༡༤༥༡ལོའི་བོད་ཟླ་གསུམ་པའི་གནམ་གང་ཉིན་ཞི་
བར་གཤེགས། གང་གི་གསུང་ལས་སྐྱེས་པའི་སློབ་མ། བཀའ་བབས་ཉི་ཤུ་རྩ་གསུམ་དང༌།
འཁོན་གྱི་གདུང་རྒྱུད་གསུམ། རིག་སྔགས་འཆང་བ་གཅིག ཉི་ཟླ་ལྟར་གྲགས་པའི་མཁས་
པ་གཉིས། རྡོ་རྗེ་ཕག་མོ་སྐུ་ཕྲེང་དང་པོ་ཨ་གྲོལ་ཆོས་ཀྱི་སྒྲོན་མ། འཇིག་རྟེན་མིག་གསུམ།
ཕྱོགས་ལས་རྣམ་པར་ རྒྱལ་ བའི་ མཁས་ པ་དྲུག མདོ་སྔགས་ ཡོངས་ སུ་རྫོགས་པ་བཅུ་
65



ས་མཐོའི་ བུམེ།
གསུམ། ཤཱཀྱ་ཤྲཱིའི་གདན་ས་པ་གཉིས། གཙུག་རྒྱན་བཅུ་དྲུག མཚན་ཉིད་རབ་འབྱམས་
སྨྲ་བ་བཞི། སྔགས་རབ་འབྱམས་པ་གཉིས། སྒྲུབ་པའི་རྒྱལ་མཚན་འཛིན་པ་བཞི། སྔགས་
འཆང་དྲག་པོ་གཉིས། གྲུབ་ཆེན་ལྔ་བཅུ་སོགས་ཤིན་ཏུ་མང་བར་བྱོན། ཞེས་རྣམ་ཐར་དུ་
གསལ། །
རྗེ་འདིའི་གསུང་འབུམ་གྱི་སྐོར། །
དེ་ཉིད་འདུས་པའི་རྒྱ་མཚོ་ཆེན་པོ་ལ་འཇུག་པའི་སྒོ་བཞི་སྟེ། བྱིས་པ་འཇུག་པའི་སྒོ་
དང༌། མཁས་པ་འཇུག་པའི་སྒོ། མདོ་ལ་འཇུག་པའི་སྒོ། སྔགས་ལ་འཇུག་པའི་སྒོའོ། །བྱིས་ པ་
འཇུག་པའི་སྒོ་ལ། ལུས་ཀྱི་བསླབ་པ། ངག་གི་བསླབ་པ། ཡིད་ཀྱི་བསླབ་པ་དང་གསུམ་མོ། །ལུས་
ཀྱི་བསླབ་པ་ལ། མ་ལ་གནས་པའི་བསླབ་པ་དང་། བུ་བཙའ་པའི་བསླབ་པའོ། །ངག་གི་
བསླབ་པ་ལ། ཡི་གེ་ཀློག་པའི་བསླབ་པ་དང་། ཡི་གེ་བྲི་བའི་བསླབ་པའོ། །ཡིད་ཀྱི་བསླབ་
པ་ལ། འཇིག་རྟེན་ལུགས་ ཀྱི་བསྟན་བཅོས་དང༌། བརྟག་པའི་བསྟན་བཅོས་སོ། །ལུགས་
ཀྱི་བསྟན་བཅོས་ལ། རྒྱལ་པོ་དང་། བློན་པོ་དང་། ཕལ་བའི་ལུགས་ཀྱི་བསྟན་བཅོས་སོ། །བརྟག་
པའི་བསྟན་བཅོས་ལ། ནང་སེམས་ཅན་གྱི་བརྟག་པ་དང་། ཕྱི་ཡོ་བྱད་ཀྱི་བརྟག་པའོ། །མཁས་པ་
འཇུག་ པའི་ སྒོ་ལ། བཟོ་རིག་པ་དང་། གསོ་བ་རིག་པ། སྒྲ་རིག་པ། གཏན་ཚིགས་རིགས་
པ། ནང་རིག་པའོ། །འདི་ལ་བསླབ་པ་གསུམ་གྱི་སྒོ་ནས་འཆད་དོ། །
མདོ་ལ་འཇུག་ པའི་སྒོ་ལ། བསྟན་པ་སྤྱིའི་རྣམ་པར་གཞག་པ་དང་། ཁྱད་པར་གྱི་
རྣམ་པར་གཞག་པའོ། ཁྱད་ པར་གྱི་རྣམ་པར་གཞག་པ་ལ་བཞི་སྟེ། བྱེ་བྲག་ཏུ་སྨྲ་བའི་དེ་
ཉིད་དང་། མདོ་སྡེ་པའི་དེ་ཉིད་དང་། སེམས་ཙམ་པའི་དེ་ཉིད་དང་། དབུ་མ་པའི་དེ་ཉིད་
དང་བཞིའོ། །འདི་རྣམས་ལ་གཞི་དང་ལམ་དང་འབྲས་བུའི་སྒོ་ནས་འཆད་དོ། །
སྔགས་ལ་འཇུག་པའི་སྒོ་ལ། རྒྱུད་སྡེ་སྤྱིའི་རྣམ་པར་གཞག་པ་དང་། ཁྱད་པར་གྱི་
རྣམ་པར་གཞག་པའོ། ཁྱད་པར་གྱི་རྣམ་པར་གཞག་པ་ལ་བཞི་སྟེ། བྱ་བའི་རྒྱུད། སྤྱོད་པའི་
རྒྱུད། རྣལ་འབྱོར་གྱི་རྒྱུད། རྣལ་འབྱོར་བླ་ན་མེད་པའི་རྒྱུད་ཀྱི་དེ་ཉིད་རྣམ་པར་གཞག་པའོ། །དེ་
རྣམས་ཀྱི་དཀྱིལ་འཁོར་གྱི་དབང་གི་ཆོ་ག་དང་། དེའི་རྣམ་པར་ངེས་པ། མངོན་པར་རྟོགས་
པ་སོ་སོའི་རྒྱུད་བཤད་པ་དང་། ཕྱིའི་ལས་ཚོགས་དང་། ནང་གི་སྒོམ་རིམ་གྱི་མན་ངག་རྣམ་
66



སྤྱིའི་དེབ་གྲངས་དང་པོ།
པར་གཞག་པ་རྣམས་སོ། །དེ་ཡང་རྣམ་ཐར་ལས། སྒོ་བཞི་ཆུ་བོ་རྣམ་བཞི་རྟག་ཏུ་འབབ། །ཕྱི་ནང་
རིག་གནས་ལྔ་ཡི་གདེངས་ཅན་གྲོང་། །བཤད་སྒྲུབ་རིན་ཆེན་གླིང་དང་ཉེ་བའི་གླིང་། །བརྒྱ་ཕྲག་
གིས་མཛེས་རིམ་ཕྱེ་བརྒྱ་ཕྲག་གསུམ། །དྲུག་ཅུར་བཅས་པའི་ཆུ་བྱ་འཕུར་ལྡིང་གཡོ། །ཉི་ཁྲི་ཆིག་
སྟོང་ ལེའུའི་རླབས་ཕྲེང་ཅན། །བདུན་ ཁྲི་ཉིས་སྟོང་མན་ངག་ནོར་བུའི་གང་། །བརྒྱད་ཁྲི་
བཞི་སྟོང་ཆུ་ཚོགས་ ཕ་མཐའ་ཡས། །ལྷག་ཆད་ནོར་བའི་རོ་དང་བྲལ་གྱུར་པའི། །ཟླ་མེད་
བསྟན་བཅོས་རིན་ཆེན་འབྱུང་གནས་གྲུབ། །ཅེས་པ་ལྟར་བསྟན་བཅོས་འདི་ལ་ཕྱི་ནང་གི་
སྒོ་བཞི། ཕྱི་ནང་ གི་གནས་ལྔ། བཤད་སྒྲུབ་རིན་པོ་ཆེའི་གླིང་ལག་དང་ཉེ་བའི་ཡན་ལག་
བརྒྱ་ཕྲག་ཅན། ཕྱི་རོལ་གྱི་ལོའམ་ཞག་གི་ཚོགས་རྣམ་པར་དག་པས་རིམ་པར་ཕྱེ་བ་སུམ་
བརྒྱ་དྲུག་ཅུ། ཡོན་ཏན་གྱི་སྒོ་ནས་ལྷག་པར་འཕེལ་བའི་བདག་ཉིད་ཅན། ནང་གི་རླུང་ཉི་ཁྲི་
ཆིག་སྟོང་དྲུག་བརྒྱ་རྣམ་པར་དག་པའི་བདག་ཉིད་ཀྱི་ལེའུ་ཉི་ཁྲི་ཆིག་སྟོང་དྲུག་བརྒྱ། ནང་
གི་གནས་རྩ་སྦུབས་སྟོང་ཕྲག་བདུན་ཅུ་རྩ་གཉིས་རྣམ་པར་དག་པའི་བདག་ཉིད་ཀྱི་མན་
ངག་གི་ངེས་པ་བདུན་ཁྲི་ཉིས་སྟོང་། ཆོས་ཀྱི་ཕུང་པོ་ཐམས་ཅད་འདུས་པའི་བདག་ཉིད་ཀྱི་
ཆོས་ཚོམས་བརྒྱད་ཁྲི་བཞི་སྟོང་མངའ་བའོ།།
2ss
གེ
གྲངས་འབོར་ལ་མཚོན་ན།
དེ་ཉིད་འདུས་པ་རྒྱས་པ་ལ་གླེགས་བམ་བརྒྱ་དང་བཅུ། འབྲིང་པོ་ལ་གླེགས་བམ་ཉི་
ཤུ། འདུས་པ་བསྡུས་པ་ལ་གླེགས་བམ་གཉིས། ཤིན་ཏུ་བསྡུས་པའི་སྙིང་པོ་ལ་གླེགས་བམ་
གཅིག་ སྟེ། དེ་ཉིད་འདུས་པ་རྒྱས་འབྲིང་བསྡུས་གསུམ་ཆ་ཚང་ལ་གླེགས་བམ་བརྒྱ་དང་
སུམ་ཅུ་སོ་གསུམ། གླེགས་བམ་རེ་རེ་ལ་ལྡེབ་གྲངས་ལྔ་བརྒྱའི་གྲངས་ངེས་པ་ཡིན་ཞེས་རྣམ་
ཐར་དུ་གསུངས། གཞན་ཡང་དེར་མ་གཏོགས་པའི་གསུང་རྩོམ་ཡང་། དགུང་ལོ་བཅུ་དྲུག་
གི་སྐབས་སུ་མཛད་པའི་བཅོམ་ལྡན་འདས་ཐུབ་པའི་དབང་པོ་ལ་མཛད་པ་བཅུ་གཉིས་ཀྱི་
སྒོ་ནས་བསྟོད་པ་དང་། འཇམ་དབྱངས་དང༌། གཞོན་ནུ་ནོར་བཟང་ལ་བསྟོད་པ། དགུང་ལོ་
ཉེར་གཅིག་ལ་དབྱངས་ཅན་མའི་ཞལ་གཟིགས་སྐབས་དབྱངས་ཅན་མའི་བསྟོད་པ་བུང་
བའི་གླུ་དབྱངས་ལ་སོགས་པ་དང་། དགུང་ལོ་ཉེར་གསུམ་ལ་དབུས་སུ་གྲྭ་སྐོར་ལ་ཕེབས་
སྐབས་གནས་གང་དུ་སླེབས་པ་དེ་དག་ལ་བསྟོད་པ་སྙན་ངག་གི་བསྟན་བཅོས་ཡིད་ཀྱི་ཤིང་
67



ས་མཐའི་ བུ་མོ།
རྟ་ཞེས་པ་དང༌། སྣེ་གདོང་གོང་མ་ཆེན་པོ་འཁོར་དང་བཅས་པ་ལ་བསྟོད་པ་ངང་པ་རྣམ་
པར་རྒྱལ་བའི་སྒྲ་དབྱངས་ཀྱི་འཇུག་པ་ཞེས་པའི་སྙན་ངག་ལེའུ་ལྔ། ཁྲ་འབྲུག་དགོན་པ་
དང༌། དགོན་ཐང་འབུམ་མོ་ཆེ་སོགས་ཀྱི་བསྟོད་པ། སྙན་ངག་གི་བསྟན་བཅོས་པདྨ་དཀར་
པོའི་ཆུན་པོ་ཞེས་པ་སྟག་མོ་ལུས་སྦྱིན་གྱི་སྐྱེས་རབས་དང་སྦྱར་བ། བྱང་སེམས་རྟག་ཏུ་ངུའི་
རྟོགས་བརྗོད་དོན་རྒྱན་གསལ་བའི་མེ་ལོང་ཞེས་པ། སྤྲིན་གྱི་ཕོ་ཉའི་མཆན། ཟློས་གར་གྱི་
བསྟན་བཅོས་དབྱངས་ཅན་མགུལ་རྒྱན་དང་། རོལ་སྙེད་མའི་ཟློས་གར། དཔལ་ཨེའི་ཆོས་
འབྱུང་བའི་རྒྱ་མཚོ་ཆེན་པོ་ལ་བསྟོད་པ་ཕྱོགས་ཀྱི་མཛེས་མའི་རྣ་རྒྱན་སོགས་གནས་བསྟོད་
དང༌། རྒྱལ་བ་ཤཱཀྱའི་དབང་ པོ་ལ་ཁྱད་ པར་འཕགས་བསྟོད་ལ་ སོགས་པ་ལྷག་པའི་ལྷ་
རྣམས་ལ་བསྟོད་པ། ཇོ་བོ་རྗེ་ལ་སོགས་པ་བསྟན་པ་འཛིན་པའི་པཎ་གྲུབ་རྣམས་ལ་བསྟོད་
པ། སྟོང་ ཉིད་ སུམ་ ཅུ་ པ། རྣལ་ འབྱོར་ ཉི་ ཤུ་བ། ཚུལ་ ཁྲིམས་ ཀྱི་ བསྟོད་ པ། རྒྱལ་ པོ་ ལ་
གཏམ་དུ་བྱ་བ་ལ་སོགས་པའི་གཞུང་དུ་མ་དང་། རྒྱལ་བུ་དགེ་དོན་གྱི་རྟོགས་བརྗོད་ཐར་
ལམ་གསལ་བ་སོགས་སོ། ། །
གཞུང་བཤད་སྐོར་ལ།
མངོན་ པ་ ཀུན་བཏུས་ ཀྱི་ འགྲེལ་ པ་ དང་། ཕར་ ཕྱིན། རྣམ་འགྲེལ། དབུ་མ་རྒྱན། །
དབུ་མ་བདེན་གཉིས། ཚད་མ་རིགས་གཏེར་རྣམས་ལ་ཊིཀྐ་རེ། ཕར་ཕྱིན་བསྡུས་དོན་གྱི་
དཀའ་འགྲེལ་ཆེན་མོ། ཕར་ཕྱིན་གྱི་དོན་བསྡུས། ཚད་མའི་དཀའ་འགྲེལ་ཆེན་མོ། གཞུང་
སྤྱིའི་དཀའ་གནད་ལ་བྱེ་བྲག་ཏུ་དཔྱད་ པ་ རིག་པའི་སྙིང་པོ། ཚད་མའི་དོན་བསྡུས་བཅས་
བརྩམས། གཞན་ཡང་མདོའི་སྙིང་པོ་ཐེག་ཆེན་བློ་སྦྱོང་དང་། རྒྱུད་ཀྱི་སྙིང་པོ་ཕྱག་ཆེན་ལྷན་
ཅིག་ སྐྱེས་ སྦྱོར། ཐམས་ ཅད་ ཀྱི་ སྙིང་ པོ་ སྦས་ དོན་ གསལ་ བ། རྒྱུད་སྡེ་སྤྱི་རྣམ་ སོགས་
བརྩམས། གཞན་ཡང་ཡར་ཀླུངས་སྒྲུབ་པ་པོ་ལ་གནང་བ་མདོ་རྒྱུད་ཀྱི་སྙིང་པོ་ཞེས་པ་དང་།
རྒྱལ་རྩེ་རབ་བརྟན་ཀུན་བཟང་འཕགས་ཀྱི་རྣམ་ཐར་དང་། དགེ་རྒྱས་པ་བསྟན་འཛིན་རྡོ་
རྗེའི་གསུངས་པ་ལྟར་ན་གསན་ཡིག་ཡིད་བཞིན་ནོར་བུ་ཞེས་པའི་གསན་ཡིག་ཞིག་ཀྱང་
ཡོད་པར་མངོན། གང་ལྟར་རྗེ་འདི་ཉིད་ཀྱི་གསུང་འབུམ་དེང་སང་གྲངས་འབོར་མང་ཤོས་
ཤིག་ཏུ་ངོས་འཛིན་བྱེད་མཁན་མང་ཡང་། དངོས་དོན་པོ་ཏི་ག་ཚོད་ཙམ་ཡོད་པ་དང་། ནང་
68



སྤྱིའི་དེབ་གྲངས་དང་པོ།
དོན་ལ་ཅི་ཡོད་ཀྱི་ཞིབ་ འཇུག་བྱེད་མཁན་དེ་སྔོན་མ་བྱུང་བ་ནི་ཡིད་ ཕམ་གྱི་གནས་སུ་
མཆིས། འོན་ཀྱང་ཉེ་ཆར་ངེད་དཔལ་བརྩེགས་ཞིབ་འཇུག་ཁང་གི་དགེན་ཟླ་བ་ལགས་ཀྱིས་
ལོ་བཅུ་ཕྲག་ཙམ་གྱི་རིང་གསུང་འབུམ་བཙལ་འཚོལ་བརྒྱུད་ཞིབ་འཇུག་གནང་བ་ལྟར་ན་
གསུང་འབུམ་པོ་ཏི་བརྒྱ་དང་དྲུག་ཅུ་ལྷག་ཙམ་ཞིག་ཡོད་པ་ངོས་འཛིན་གནང་གི་ཡོད། དེ་
ཡང་དུས་ཟིང་གི་སྔོན་དུ་སྤོང་རོང་པདྨ་ཆོས་སྡིངས་དགོན་གྱི་གཟིམ་ཆུང་དཔལ་འཛོམས་སུ་
བཞུགས་ པའི་དེ་ཉིད་འདུས་ པ་དབུ་ཅན་པོད་བརྒྱ་དང་བརྒྱད། དབུ་མེད་པོད་བརྒྱ་དང་
བརྒྱད་ཡོད་པ་ཚང་མ་དམ་སྦྱར་བྱས་ཏེ་དཀོན་གཉེར་རྣམས་ཀྱི་རྩིས་སྤྲོད་ལེན་སྐབས། དམ་
ཕྲུག་ལ་སྐྱོན་ཚིག་ཡོད་མིན་ཙམ་ལྟ་བ་ཞིག་ལས་འཆད་ཉན་བྱེད་སྲོལ་བྱུང་མི་འདུག་པས།
ཡང་སྙིང་པོ་ཏི་བརྒྱ་དང་བཅུ་དྲུག་པོ་དེ་ཆ་ཚང་གཅིག་ཡིན་ནམ་ཆ་གཉིས་ཡིན་རྒྱུ་མཚན་
ཞིབ་ཕྲ་ཞུ་མ་ཤེས། སྤྱི་ལོ་༡༩༦༡ལོ་ལ་དབྱར་དུས་བོད་ཟླ་ལྔ་པའི་ནང་ཙམ་དུ་ཆོས་སྡིངས་
དགོན་ནས་ དབུ་ མ་ ལུ་ གུ་དང༌། བླ་མ་དོན། བླ་མ་དབང་འདུས། ད་ཡོད་གྲྭ་བགྲེས་སྐལ་
བཟང་གྲགས་པ། ཨོ་རྒྱན་བཅས་ཀྱིས་དེ་ཉིད་འདུས་པ་ཆ་ཚང་དང་། སྐུ་རྟེན་སོགས་བལ་
ཡུལ་ས་ཁོངས་རྐྱང་ཤིང་དུ་བསྐྱལ་རྩིས་ཀྱི། དཔེ་ཆ་གཡག་རྒྱབ་བརྒྱད་དང་སྐུ་འདྲ་སོགས་
རྒྱབ་བཞི་ བསྡོམས་ པས་ གཡག་རྒྱབ་ བཅུ་ གཉིས་ རྡོག་ ཆས་ བསྒྲིགས་ནས་ཐོན། དེ་དང་
མཉམ་དུ་སྒེར་གྱི་བཅའ་དངོས་བསྐྱལ་མི་མང་པོ་བཅས་གཡག་རྒྱབ་ ༧༠ཙམ་མཉམ་ཐོན་
བྱས་ཏེ་ཉིན་༧ལ་དགུན་ཕུ་ཞེས་པར་སླེབས། དེ་ནས་གཡག་ཚང་མ་ཚུར་སློག་རྗེས་དེའི་ཉེ་
འཁོར་ཡུལ་ཚན་གང་སར་ཁལ་མ་གླ་བར་ཕྱིན་ཡང་མ་རྙེད། སྐལ་བཟང་གྲགས་པས་ཀློང་
མདའི་གཞིས་གཉེར་ཆོས་དབང་བསྟན་འཛིན་ལ་རོགས་སྐྱོར་ཞུས་པར། ཁོང་ནས་ང་ལ་
མཛོ་ རམ་གཏོགས་མེད་པས་ཚང་མ་ལྕོགས་ཐབས་བྲལ། སྐྱིད་གྲོང་སྦུགས་ལ་ལམ་ཡང་མི་
ཐར་བས། ཁྱོད་རང་ཡིད་ཆེས་ན་ངས་དོས་རྒྱབ་ ༨རྗེས་སུ་བལ་ཡུལ་དུ་འཁྱེར་ཡོང་། གླ་ཆ་
ཡང་དེ་དུས་སྐད་ཆ་བྱེད་གསུངས་པར་ཁོང་ནས་ཡིད་ཆེས་གཙང་མ་ཡོད་པས་དེ་ག་རང་
གནང་རོགས་ཞུས་ཏེ་དཔེ་ཆ་རྒྱབ་བཞི་དང་། སྐུ་འདྲ་སོགས་རྒྱབ་བཞི་བསྡོམས་རྒྱབ་བརྒྱད་
བཏང་ བ་དེ་ཚང་ འགྲིག་ བལ་ཡུལ་དུ་འབྱོར་ཞིང་གླ་ཆ་ ཡང་ མ་བཞེས་པར་ གྲགས། དེ་
སྐབས་དབུ་མ་ལུ་གུས་སྐལ་བཟང་གྲགས་པ་ལ་ང་ཚོ་མ་སླེབས་བར་ངང་སྒུག་ཙམ་མ་བྱས་
པར་ཆོས་སྡིངས་ དགོན་པའི་ཡོད་ན་མེད་ན་དེ་ཁྱོད་ཀྱིས་བརྒྱ་ཁ་གཅིག་ཆོད་བྱས་ནས་
69



ས་མཐོའི་ བུ་མོ།
བཏང་བ་དེ་འོས་སུ་མ་མཆིས་ཞེས་གཤེ་གཤེ་མང་པོ་བཏང་འདུག དབུ་མ་ལུ་གུ་སོགས་ཁོ་
ཚོའི་ལག་ཏུ་ཡོད་པའི་གསུང་འབུམ་དོས་རྒྱབ་བཞི་དང་ཅ་དངོས་གཞན་པ་རྣམས་ཚང་མ་
སྐྱིད་གྲོང་རྒྱུད་ནས་རླག་གཏོར་ཤོར་འདུག་ཅེས་ཐོས། ད་ལྟ་རྒྱ་གར་ནས་པར་བའི་མ་དཔེ་
དེ་སྔར་སྤོང་རོང་པདྨ་ཆོས་སྡིངས་ནས་སྐལ་བཟང་གྲགས་པས་ཕྱི་ཕྱོགས་སུ་དབོར་བའི་
དོས་རྒྱབ་བཞི་པོ་དེ་ཡིན་འདུག
ད་ཆ་གསུང་འབུམ་རྩད་འཚོལ་ཞུ་བཞིན་པའི་སྐོར། སྤྱི་ལོ་༡༩༩༤ལོ་ནས་བཟུང་ད་
ལྟ་སྤྱི་ལོ་༢༠༠༥ལོའི་བར་ང་ཚོའི་ཞིབ་འཇུག་ཁང་གི་དགེན་ཟླ་བ་ལགས་ནས་འབད་བརྩོན་
བྱས་པར། སྔར་བོ་དོང་པདྨ་ཆོས་སྡིངས་དགོན་དུ་བཞུགས་པའི་གསུང་འབུམ་དབུ་ཅན་དང་
དབུ་མེད་བྲིས་མ་གཉིས་ཁྱོན་བསྡོམས་ པོ་ཏི་ཉིས་བརྒྱ་བཅུ་དྲུག་ཙམ་ཡོད་པ་དུས་ཟིང་
སྐབས་ཁ་ཐོར་དུ་གྱུར་པའི་ལྷག་འཕྲོ་པོ་ཏི་ཆུང་ཆུང་བརྒྱ་སོ་བདུན་ཙམ་རྒྱ་གར་ནས་པར་
སྐྲུན་བྱས་པ་དེ་ཡང་འགའ་ཞིག་ཉིས་ཟློས་དང༌། འགའ་ཤས་མགོ་མཇུག་མ་ཚང་བ་ཡང་
མང༌། བླ་བྲང་བཀྲ་ཤིས་འཁྱིལ་དུ་པོད་ ༡༠༨ཙམ་དང་། སེ་ར་དགོན་དུ་པོད་༡༡། འབྲས་
སྤུངས་དགོན་དུ་པོད་ ༢༠། རྩེ་ ཕོ་བྲང་དུ་པོད་ ༣༠ལྷག་ཙམ། ས་སྐྱ་དགོན་དུ་པོད་ ༧ཙམ།
བོད་ལྗོངས་དཔེ་མཛོད་ཁང་དུ་པོད་༦། རྒྱལ་རྩེར་པོད་ང་། ཞ་ལུ་དགོན་དུ་པོད་༡༠། བོ་དོང་
ཨེ་རུ་པོད་ ༣། སྙེ་མོ་བྱེ་མཁར་དགོན་དུ་པོད་ ༣བཅས་ཡོད་པ་ཤེས་རྟོགས་བྱུང་སྟེ་ད་ཆ་དེ་
དག་ལས་རྒྱ་གར་དེབ་ཆེན་མར་དཔེ་བསྡུར་དང་འབྲེལ་བའི་ཞིབ་འཇུག་བྱེད་བཞིན་པ་
དང༌། གཞན་རྣམས་འཚོལ་སྡུད་ཀྱི་ཐབས་བཟོ་མུས་ཡིན།



སྤྱིའི་དེབ་གྲངས་དང་པོ།
ཁ་ཆེ་པཎ་ཆེན་ཤཱཀྱ་ཤྲཱིའི་འཁྲུངས་འདས་ཀྱི་
ལོ་ཚིགས་ལ་མདོ་ཙམ་དཔྱད་པ། །
རྡོ་རྗེ་སྒྲོལ་མ།
སྒྲོ
ཁ་ཆེ་པཎ་ཆེན་ཤཱཀྱ་ཤྲཱི་སྤྱི་ལོ་༡༡༢༧- ༡༢༢༥ བར་༼དེབ་སྔོན༽
པཎ་ཆེན་འདིའི་འཁྲུངས་ལོ་དང་བོད་དུ་ཕེབས་པའི་ལོ་ལ་བོད་ཀྱི་མཁས་པ་འགའ་
ཞིག་གིས་བཞེད་པ་མི་འདྲ་བ་ཡོད་ཀྱང་དེབ་སྔོན་གྱི་རྗེས་སུ་འབྲངས་ཏེ་འགོད་པ་ལ། རྒྱ་
གར་ནུབ་ཕྱོགས་ཁ་ཆེའི་ཡུལ་གྱི་གྲོང་ཁྱེར་པྲ་ཝ་སུ་ར་ཞེས་པར་ཡབ་ཚོང་དཔོན་ཆེན་པོ་
སམ་ཡ་དང༌། ཡུམ་ཀུན་པ་གཉིས་ཀྱི་སྲས་སུ་རབ་བྱུང་གཉིས་པའི་མེ་ལུག་སྟེ་༡༡༢༧ལོར་
སྐུ་འཁྲུངས། དགུང་ལོ་བཅུ་ནས་བཟུང་ རིག་པའི་གནས་ལྔ་ལ་སྦྱངས་པ་མཐར་ཕྱིན་པ་
མཛད། དགུང་ལོ་ཉེར་གསུམ་པར་ཐམས་ཅད་ཡོད་སྨྲ་སྡེ་པའི་མཁན་པོ་སུ་ཁ་ཤྲཱི་བྷ་དྲ་ལས་
རབ་ཏུ་བྱུང༌། སློབ་དཔོན་ཤནྟཱ་ཀ་ར་གུཔྟ་དང་། བློ་གྲོས་སྦས་པ་སོགས་མཁས་གྲུབ་མང་
པོར་བསྟེན་ནས་མདོ་སྔགས་ཀྱི་ཆོས་མང་དུ་གསན། དགུང་ལོ་སུམ་ཅུ་པ་ལ་སློབ་དཔོན་ཞི་
འབྱུང་སྦས་པའམ་རྒྱ་གར་སྐད་དུ་ཤནྟཱ་ཀ་ར་གུསྟ་ཞེས་པས་མཁན་པོ་མཛད་དེ་བསྙེན་པར་
རྫོགས། དེ་ནས་བཟུང་སྐུ་ཚེ་མ་རྫོགས་ཀྱི་བར་དུ་སྦྱངས་པའི་ཡོན་ཏན་ལ་གནས་པར་
མཛད་ཅིང་། པཎ་ཆེན་དེ་བ་པུ་ཎེ་སོགས་པཎྜི་ཡི་བླ་མ་མང་པོ་བསྟེན་ནས་མདོ་སྔགས་ཀྱི་
ཆོས་བཀའ་མཐའ་ཡས་པ་གསན་ཏེ་པཎྜི་ཏ་ཆེན་པོར་གྱུར། རབ་བྱུང་གསུམ་པའི་ལྕགས་བྱ་
སྤྱི་ལོ་༡༢༠༡ལོ་ནས་བཟུང་ནུབ་ཕྱོགས་ཏཱ་སིག་གི་ཡུལ་ནས་དུ་རུ་ཀའི་དམག་རྒྱ་གར་དུ་
ཡོང་ནས་ས་ཆ་མང་པོ་བཙན་བཟུང་ བྱས་ཏེ་བཞུགས་བཟོད་མི་བདེ་བ་བྱུང་བ་དང་། རྗེ་
བཙུན་སྒྲོལ་མ་སོགས་ཀྱིས་བོད་ལ་ཕེབས་དགོས་པའི་ལུང་བསྟན་ཐེངས་འགའ་གནང་བ་
བཅས་ ཀྱིས་རྐྱེན་པས་བེཟླུར་ཡའི་ཚོང་འདུས་སུ་བཞུགས་སྐབས། རབ་བྱུང་གསུམ་པའི་
ཤིང་བྱི་སྤྱི་ལོ་༡༢༠༤ལོར་ཁྲོ་ཕུ་ལོ་ཙཱ་བ་བྱམས་པ་དཔལ་ལྡན་གྱིས་གདན་ཞུས་བཞིན་ལོ་དེ་
རང་ལ་གྲོ་མོ་བརྒྱུད་ནས་བོད་དུ་ཕེབས། དེ་ནས་བོད་ཀྱི་ཡུལ་གྲུ་མང་པོར་ཞབས་ཀྱིས་
71



ས་མཐོའི་ བུམོ།
བཅགས་ཏེ་བསྟན་འགྲོའི་དོན་ཆེན་མཛད། རབ་བྱུང་བཞི་པའི་མེ་ཡོས་སྤྱི་ལོ་༡༢༠༧ལོའི་
དཔྱིད་འབྲིང་གི་ཚེས་ལྔ་ལ་ཐང་པོ་ཆེར་བསྟན་རྩིས་མཛད་ནས་རྩིས་འབྲས་ཀྱང་གསལ་
བར་བཀོད། ༼འོན་ཀྱང་ད་ལྟ་ལུང་དེ་གཞིར་བཞག་གིས་རྩིས་ན། བརྩི་སྲོལ་མི་འདྲ་བ་
ཡོད་དམ་གང་ལྟར་རྩི་དུས་དང་བརྩིས་འབྲས་མི་མཚུངས་པར་མངོན།༽ བོད་ནས་འབུལ་
བ་བྱུང་བ་རྣམས་ཀྱང་ཁྲོ་ཕུ་ལོ་ཙཱ་བས་བྱམས་ཆེན་གྱི་སྐུ་བཞེངས་པའི་མཐུན་རྐྱེན་དུ་གནང་།
ཆུ་ཕོ་སྤྲེལ་ལོ་སྤྱི་ལོ་༡༢༡༢ལ་བྱམས་ཆེན་ཡོངས་སུ་གྲུབ་ནས་རབ་གནས་མཛད། དེ་ནས་
རིམ་གྱིས་གདན་བཏེགས་ནས་ཤིང་ཁྱི་སྤྱི་ལོ་༡༢༡༣ལོར་ཁ་ཆེར་ཕེབས་ནས་འགྲོ་དོན་ལོ་
བཅུ་གཉིས་ཙམ་གནང་སྟེ་ཤིང་མོ་བྱ་སྤྱི་ལོ་༡༢༢༥ལོར་ངོ་མཚར་བའི་ལྟས་དུ་མ་དང་བཅས་
ཞི་བར་གཤེགས། ཁོང་གི་གསུང་རྩོམ།
བླ་མ་པཎ་ཆེན་གྱིས་བཞེད་པའི་བླ་མའི་རྣལ་འབྱོར། རང་ཉིད་ཀྱི་བླ་མ་བརྒྱུད་པ་
ལ་བསྟོད་པ། ལྟ་སྤྱོད་རྣམ་དག་ཅེས་བྱ་བ། སྨོན་འཇུག་ཐུན་མོང་དུ་མདོར་བསྡུས་ཏེ་ལག་
ཏུ་བླངས་པའི་རིམ་པ། མདོ་དོན་བསྡུས་པའི་ཉེར་ལེན། རྣལ་འབྱོར་ནང་གི་སྐྱིད་སྡུག་ལམ་
ཁྱེར། ཐེག་པ་ཆེན་པོའི་མན་ངག་ཚིགས་སུ་བཅད་པ། རྨུགས་འཛིན་འཆོལ་བའི་ལོ་རྒྱུས།
འཕགས་ པ་ ཛམྦྷ་ལ་ནག་ པོའི་སྒྲུབ་ཐབས། བྱམས་པ་ཞལ་ གཟིགས་ཀྱི་སྨོན་ལམ། བྱང་
ཆུབ་སེམས་དཔའི་ལམ་གྱི་རིམ་པ་མདོར་བསྡུས། དཔལ་རྟ་མགྲིན་གྱི་སྒྲུབ་ཐབས། སྒྲོལ་
མ་དཀར་མོའི་སྒྲུབ་ཐབས། འཕགས་མ་སྒྲོལ་མའི་དྲིས་ལན། ཇོ་མོ་སྒྲོལ་མ་གཙོ་འཁོར་
གསུམ་གྱི་སྒྲུབ་ཐབས། དཔལ་ཆོས་ཀྱི་རྒྱལ་པོ་འབྲི་གུང་པར་སྤྲིངས་པའི་ཡི་གེ འགྲོ་བའི་
མགོན་པོ་སངས་རྒྱས་དབོན་སྟོན་ལ་གསུངས་པ། མཚན་བརྗོད་ཀློག་པའི་མན་ངག དཔལ་
ལྡན་ལྷན་ཅིག་སྐྱེས་པའི་སྒྲུབ་ཐབས། མཚུར་ཕུ་བ་ལ་གནང་བ། འདོད་སྦྱིན་མ་ལ་བསྟོད་
པ། རྗེ་ བཙུན་ སྒྲོལ་མའི་བུམ་སྒྲུབ། སྒྲོལ་མའི་སྒྲུབ་ཐབས་སྣ་ཚོགས། བྱམས་ པའི་ སྒྲུབ་
ཐབས་དང་བསྟོད་པ། རྣམ་སྲས་ཀྱི་ལོ་རྒྱུས། བྱང་ཆུབ་སེམས་དཔའི་སྨོན་ལམ་ཚིག་ལེའུར་
བྱས་པ། འཕགས་ པ་ དོན་ ཡོད་ཞགས་པའི་སྒྲུབ་ ཐབས། སྒྲོལ་མ་ གནོད་སྦྱིན་མའི་སྒྲུབ་
ཐབས་བཅས་སོ། །
ཁ་ཆེ་པཎ་ཆེན་གྱི་འཁྲུངས་ལོའི་མི་མཐུན་པ་ཁག་ལ་ཅུང་ཟད་དཔྱད་པ། དེའང་ཁ་
ཆེ་པཎ་ཆེན་བོད་དུ་ཕེབས་ལོ་དང་རྒྱ་གར་དུ་བྱོན་ལོ་འདས་ལོ་བཅས་ལ་བཞེད་པ་མི་མཐུན་
72



སྤྱིའི་དེབ་གྲངས་དང་པོ།
པ་མེད་ཀྱང་འཁྲུངས་ལོ་ལ་མི་མཐུན་པ་བྱུང་ཚུལ་འོག་ནས་འབྱུང་བ་ལྟར།
༨
དང་པོ།
བསྟན་རྩིས་གསལ་བའི་ཉིན་བྱེད་ཀྱི་དགོངས་པ་དང་དངོས་བསྟན་ལོ་ཚིགས་བར་
གྱི་འགལ་བ། །
༡ ཁ་ཆེ་པཎ་ཆེན་གྱི་བསྟན་རྩིས་བཞིན་སྟོན་པའི་འདས་ལོ་དང་བསྟུན་པའི་ལུང་
ཚིག་དེ་ཁ་ཆེ་པཎ་ཆེན་གྱི་འཁྲུངས་ལོ་འཁྲུལ་མེད་ཡིན་པར་གྲུབ་པ། བསྟན་རྩིས་གསལ་
བའི་ཉིན་བྱེད། ལྕགས་པར་མ་ལྡེབ་གྲངས་ ༡༥༨ལས། ཐུབ་དབང་ཡོངས་འདས་ལོ་ནི་བརྒྱ་
ཕྲག་བཅུ། །དྲུག་བཅས་དགུ་ཅུ་རྩ་གཉིས་མཐར་ སོན་ཚེ། །ཤཱཀྱའི་བསྟན་སྲོག་ངུར་སྨྲིག་
འཛིན་པའི་གཙོར། །བྱོན་གྱུར་དྲང་སྲོང་དེ་ཡི་རྣམ་ཐར་བྲི། །ཞེས་པ་ནི་ཁྲོ་ཕུ་ལོ་ཙཱ་བས་
མཛད་པ་ཡིན་ཞིང་། འདིར་བཀོད་ཁ་ཆེ་པཎ་ཆེན་ལུགས་ཀྱི་སྟོན་པའི་འདས་ལོ་ཆིག་སྟོང་
དྲུག་བརྒྱ་དགུ་རྩ་གཉིས་ནས་ཡར་དེད་བྱས་ན་མེ་མོ་སྦྲུལ་ཏེ་སྤྱི་ལོའི་གོང་གི་༼༥༤༤ ༽ཡིན།
མེ་མོ་སྦྲུལ་དེ་ནས་དྲུག་ཅུ་སྐོར་ཉི་ཤུ་རྩ་བརྒྱད་དང་ལོ་བཅུ་གཉིས་མར་དེད་བྱས་ན་དེ་ནི་
རབ་བྱུང་གསུམ་པའི་ས་མོ་སྦྲུལ་སྤྱི་ལོ་༡༡༤༩ཡིན་མོད། འཁྲུངས་ལོ་ཤིང་གླང་དུ་བཞེད་པ་
ནི་མཛད་པ་པོས་ཐུགས་མཉམ་པར་མ་བཞག་པའམ་ཡི་གེ་བས་འཕྱུགས་སམ་གང་ལྟར་
ཡང་ཤིང་གླང་མིན། གལ་ཏེ་རབ་བྱུང་གཉིས་པའི་ཤིང་གླང་སྤྱི་ལོ༡༡༤༥དེ་ཁ་ཆེ་པཎ་ཆེན་
གྱི་འཁྲུངས་ལོར་བཞེད་ན། དེ་ནི་ཁ་ཆེ་པཎ་ཆེན་གྱི་སྟོན་པའི་འདས་ལོ་༡༦༤༩པ་ས་མོ་
སྦྲུལ་ལོ་ལས་ཤིང་གླང་མིན།
༢ རབ་བྱུང་བཞི་པའི་མེ་ཡོས་སྤྱི་ལོ་༡༢༠༧ ལོར་ཁ་ཆེ་པཎ་ཆེན་གྱིས་ཐང་པོ་ཆེར་
བསྟན་རྩིས་མཛད་སྐབས་སངས་རྒྱས་མྱ་ངན་ལས་འདས་ནས་ལོ་ཆིག་སྟོང་བདུན་བརྒྱ་དང་
ལྔ་ཅུ་དང་ཟླ་བ་གཉིས་ཞག་ཉི་ཤུ་ཕྱིན་པར་གསུངས་པ་དང་འབྱོར་ཐབས་གནང་འདུག་
ཀྱང་། སྐབས་དེར་པཎ་ཆེན་དགུང་ལོ་༦༣ཡིན་པར་གསུངས་པས། པཎ་ཆེན་མ་འཁྲུངས་
གོང་གི་འདས་ལོ་༡༦༩༢ནས་གཅིག་ཁོང་གི་འཁྲུངས་ལོར་འཐེན་སྤྱི་ལོ་༡༦༩༡དང་དགུངས་
གྲངས་༦ ༣བསྡོམས་པས་སྤྱི་ལོ་༡༧༥༤ ཡོང་བས་ལོ་བཞིའི་ཁྱད་པར་འདུག་གོ ། །
73



ས་མཐོའི་ བུ་མོ།
གཉིས་པ།
དེབ་ཐེར་སྔོན་པོའི་བཞེད་པ་དང་དངོས་བཀོད་ལོ་ཚིགས།
འཁྲུངས་ལོའི་སྐོར་ལ། དེབ་སྔོན་སྨད་ཆ་ཤོག་གྲངས་༡༢ ༣༨པ་ལས། ཁྲོ་ཕུ་ལོ་ཙཱ་
བས་བསྟོད་པ་མཛད་པར། དེ་གཉིས་ཡོངས་འདས་ལོ་ནི་སྟོང་ཕྲག་གཅིག །དྲུག་བརྒྱ་དགུ་
ཅུ་རྩ་གཉིས་མཐར་སོན་ཚེ། །ཤཱཀྱའི་བསྟན་སྲོག་ངུར་སྨུག་འཛིན་པའི་གཙོར། །འཁྲུངས་
གྱུར་དྲང་སྲོང་དེ་ཡི་ཞབས་ལ་འདུད། །ཅེས་གསུངས་པས་དེབ་སྔོན་རང་གི་ནང་གསལ་སྤྱི་
ལོའི་ གོང་ གི་ལོ་ ༥༤ ༤པ་ མེ་མོ་སྦྲུལ་ ལ་ ངོས་ འཛིན་ གནང་སྟེ་ དེ་ནས་ ལོ་གྲངས་ སྤྱི་ ལོ་
༡༦༩༣འདས་པ་ས་མོ་སྦྲུལ་ལོ་འཁྲུངས་པ་ལུང་གི་དངོས་བསྟན་ཡིན་མོད་ཀྱང་འདི་པཎ་
ཆེན་རབ་ཏུ་བྱུང་བའི་ལོ་དེར་ངོས་འཛིན་བྱས་ན་སིལ་སྙན་བདུན་པའི་ལུང་དང་མཐུན་པ་
ཡིན་ཏེ། དེ་ཉིད་ལས། གཅིག་གི་མ་ཚང་ལོ་བརྒྱའི་དུས། །བྱ་ལོ་སྒྲོལ་ཟླའི་དཀར་ཕྱོགས་ཀྱི། །སྤེན་
པ་ཉི་མའི་ཚེས་ལྔ་ལ། །འགྲོ་བའི་ཉི་མ་ནུབ་ཅེས་བཤད། །ཞེས་པའི་ལུང་དང་བསྟུན་པའོ།།
འོན་ཀྱང་བསྟན་རྩིས་གསལ་བའི་ཉིན་བྱེད་ནས་གོང་གི་ལུང་ཚིག་འདི་དངོས་བསྟན་ལྟར་
འཁྲུངས་ལོར་ངོས་འཛིན་གནང་བས་བཞེད་པ་མི་འདྲ་བའི་འབྱུང་གཞི་གཙོ་བོ་ཞིག་གནད་
འགག་འདི་ལ་ཐུག་འདུག།
གསུམ་པ། །
ཁ་ཆེ་པཎ་ཆེན་གྱིས་བསྟན་རྩིས་མཛད་སྐབས་ཀྱི་ལོ་ལ་མི་མཐུན་པ་མ་མཐོང་ཡང་།
ཟླ་ཚེས་ལ་མི་མཐུན་པ་ཡོད་པར་མངོན་ཏེ།༼བསྟན་ རྩིས་ གསལ་ བའི་ ཉིན་ བྱེད་ ༽ལས།
ནག་པ་ཟླ་བའི་ཚེས་༥ཡིན་པར་གསུངས་པས་ཟླ་བ་མ་མཐུན་པ་དང་། ༼ཚེ་ཏན་ཞབས་དྲུང་
གི་དཔྱད་རྩོམ་མཁོ་ བསྡུས་ ༽ཤོག་གྲངས་ ༡༩༤ ལས། རབ་བྱུང་བཞི་པའི་མེ་ཡོས་དཔྱིད་
འབྲིང་གི་ཚེས་༥ལ་མཛད་པར་གསུངས་པས་ཟླ་བ་མཐུན་ཀྱང་ཚེས་༥ཡིན་པར་གསུངས་པ་
ནི་འགྲིག་ཐབས་མེད་དེ་གང་ལགས་ཟེར་ན། ཁ་ཆེ་པཎ་ཆེན་གྱི་རྩིས་འབྲས་ལུང་ལས།
སྨིན་དྲུག་ཟླ་བའི་དཀར་ཕྱོགས་ཀྱི། །ཚེས་བརྒྱད་ནམ་གུངམཉམ་པ་ལ། །ཟླ་བརི་བོ་ལ་ནུབ་ཚེ། །ཐུབ་
དབང་ཡོངས་སུ་མྱ་ངན་འདས། །དེ་རྗེས་ལོ་ནི་སྟོང་ཕྲག་གཅིག །བདུན་བརྒྱ་དང་ནི་ལྔ་ཅུ་
དང་། །ཟླ་ བ་ གཉིས་དང་ ཟླ་ བ་ ཕྱེད། །དེ་བཞིན་ཉི་མ་ལྔ་ རབ་འདས། །ལོ་ནི་སྟོང་ ཕྲག་



སྤྱིའི་དེབ་གྲངས་དང་པོ།
གསུམ་དང་ནི། །ཉིས་བརྒྱ་དང་ནི་བཞི་བཅུ་དགུ། །ཟླ་བ་དགུ་དང་ཉི་མ་བཅུ། །མ་འོངས་
བསྟན་པའི་ལྷག་མར་གནས། ཞེས་གསུངས་པས། ༼བསྟན་གསལ་ལྟར་ན་༽སྨིན་དྲུག་ཟླ་
བ་ནི་ཟླ་བ་བཅུ་པ་ཡིན་པས། ཟླ་བ་བཅུ་པ་ནས་གསུམ་པའི་བར་ལ་ཟླ་བ་རིལ་པོ་བཞི་
འགྲིག་པའི་ཐབས་མེད་ལ། །
༼དཔྱད་རྩོམ་མཁོ་བསྡུས་༽ལྟར་ན་དཔྱིད་འབྲིང་ནི་ཟླ་བ་བཅུ་གཉིས་པ་ཡིན་པས་
འགྲིག་ན་ཡང་། ཟླ་བ་བཅུ་པའི་ཚེས་བརྒྱད་ནས་བཅུ་གཉིས་པའི་ཚེས་ལྔ་བར་ལ་ཟླ་བ་
གཅིག་དང་ཉིན་གྲངས་ཉི་ཤུ་རྩ་བདུན་ལས་མེད་པས། ཉིན་གྲངས་ཉི་ཤུ་རྩ་གསུམ་གྱི་བར་
ཁྱད་ཡོད་ པས་ ལུང་ དང་ འགལ། གང་ ལགས་ཤེ་ན། འདས་ལོའི་ཟླ་བ་གཉིས་དང་ཉིན་
གྲངས་ཉི་ཤུ་དང་། མ་འོངས་པའི་ཟླ་བ་དགུ་དང་ཉིན་བཅུ་ཞེས་གསལ་པོ་གསུངས་འདུག་
ན། རྩིས་པའི་དུས་ནི་ཤིན་ཏུ་གསལ་ཏེ། ཟླ་བ་བཅུ་གཉིས་པའི་ཚེས་ཉི་ཤུ་བརྒྱད་ལ་འཁྲུལ་
བ་མེད་ངེས་ཀྱང་། ཚེས་ལྔ་ཞེས་པ་འགྲིག་པའི་གནས་མེད་དོ། །
དུང་དཀར་ཚིག་མཛོད་ནང་ཁ་ཆེ་པཎ་ཆེན་གྱི་སངས་རྒྱས་འདས་ལོ་མེ་འབྲུག་སྟེ།
སྤྱི་ལོའི་གོང་གི་ལོ་༥༤༥གསུངས་འདུག་ཀྱང་པཎ་ཆེན་གྱི་བསྟན་རྩིས་ནི་སྒང་ལོ་རྩི་བ་ཤིན་
ཏུ་གསལ་བས་མེ་མོ་སྦྲུལ་ཡིན་པ་ལ་ཐེ་ཚོམ་མི་དགོས་སོ་སྙམ། ཚོགས་དགེ་འདུན་སྔགས་
པའི་མཁན་རབས་ལས། སྲས་ནི་ལྕགས་ཕོ་སྤྲེལ་ལོ་བ། །ཞེས་གསུངས་པས། འཁྲུངས་ལོ་
ལྕགས་སྤྲེལ་ལ་ངོས་འཛིན་འདུག་ཀྱང་ཁུངས་གང་ལ་བརྟེན་མ་ཤེས་སོ། །འོན་ཀྱང་ཡ་
མཚན་ཆེ་བ་ཞིག་ནི། ལོ་རྒྱུས་རྩོམ་པ་པོ་ཚང་མས་ལུང་གཅིག་གྱུར་དུ་དྲངས་པ་ནི། ཐུབ་
དབང་ཡོངས་འདས་ལོ་ནི་བརྒྱ་ཕྲག་བཅུ། །ཞེས་པ་སོགས་ཤོ་ལོ་ཀ་གཅིག་པོ་འདི་ཚིག་འདྲ་
མིན་ཙམ་ལས་ཚང་མས་བཀོད་ཅིང་། པཎ་ཆེན་འདི་ཤིང་ཕོ་བྱི་ལོར་བོད་དུ་ཕེབས་ཞེས་
ཚང་མས་བཀོད་ཡོད། །
གཅིག དགེ་འདུན་སྒང་པ།
༡༽ཤིང་ཕོ་བྱི་བའི་སྤྱི་ལོ་ ༡༢༠༤ ལོ་ལ་པཎ་ཆེན་བོད་དུ་ཕེབས། ཆུ་མོ་བྱ་སྤྱི་ལོ་
༡༢༡༣ལ་རྒྱ་གར་དུ་བཏེག །
༢༽ཇོ་གདན་གཙང་སོ་བ་བསོད་ནམས་སེང་གེ བོད་རབ་བྱུང་གསུམ་པའི་ཆུ་མོ་བྱ་སྤྱི་
75



ས་མཐོའི་ བུ་མོ།
ལོ་༡༢༡༣ནས་རབ་བྱུང་བཞི་པའི་ཆུ་མོ་ལུག་སྤྱི་ལོ་༡༢༢༣བར་ལོ་བཅུ་ལ་གདན་ས་མཛད། །
༣༽མཁན་ཆེན་ བྱང་ ཆུབ་ དཔལ་ བཟང་། རབ་ བྱུང་ བཞི་ པའི་ ཆུ་མོ་ལུག་ སྤྱི་ལོ་
༡༢ ༢ ༣ནས་ཤིང་མོ་ཡོས་ལོ་སྤྱི་ལོ་༡༢༥༥བར་ལོ་སུམ་ཅུ་རྩ་གསུམ་ལ་གདན་ས་མཛད།
༤༽མཁན་ཆེན་གཙང་པ་དབང་ཕྱུག་གྲགས། རབ་བྱུང་བཞི་པའི་ཤིང་མོ་ཡོས་སྤྱི་ལོ་
༡༢༥༥ནས་རབ་བྱུང་ལྔ་པའི་ས་ཡོས་སྤྱི་ལོ་༡༢༧༩བར་ལོ་ཉི་ཤུ་རྩ་བཞི་ལ་གདན་ས་མཛད།
༥༽དེའི་རུས་དབོན་མཁན་ཆེན་གཞོན་ བྱང་ པ། རབ་བྱུང་ལྔ་པའི་ས་ཡོས་ སྤྱི་ལོ་
༡༢༧༩ནས་རབ་བྱུང་དྲུག་པའི་ཆུ་མོ་ཡོས་སྤྱི་ལོ་༡ ༣ ༣ ༣བར་གདན་ས་ལོ་ང་བཞི་མཛད། །
༦༽ དེའི་རུས་དབོན་མཁན་ཆེན་འདུལ་ཚད་པ་བྱང་ཆུབ་བཟང་པོ། རབ་བྱུང་དྲུག་
པའི་ཆུ་མོ་བྱའི་སྤྱི་ལོ་༡༣ ༣ ༣ནས་ས་མོ་ཡོས་སྤྱི་ལོ་༡༣༣༩བར་གདན་ས་ལོ་དྲུག་མཛད།།
༧༽མཁན་ ཆེན་ དོན་ གྲུབ་ དཔལ་ བ། རབ་ བྱུང་ དྲུག་ པའི་ ས་ མོ་ ཡོས་ སྤྱི་ ལོ་
༡༣ ༣༩ནས་ཆུ་འབྲུག་སྤྱི་ལོ་༡༣༥༢བར་ལོ་བཅུ་གསུམ་གདན་ས་མཛད། །
༨༽མཁན་ ཆེན་ ཡོན་ ཏན་ རྒྱལ་ མཚན་ པ། རབ་ བྱུང་ དྲུག་ པའི་ ཆུ་ འབྲུག་ སྤྱི་ལོ་
༡༣༥ ༢ནས་ལྕགས་མོ་ཕག་ལོ་སྤྱི་ལོ་༡༣༧༡བར་གདན་ས་ལོ་བཅུ་དགུ་མཛད།
༩༽མཁན་ཆེན་དཔལ་ལྡན་གྲུབ་པ། རབ་བྱུང་དྲུག་ པའི་ལྕགས་མོ་ཕག་ལོ་སྤྱི་ལོ་
༡༣༧༡ནས་ཤིང་ཕོ་བྱི་བའི་ལོ་སྤྱི་ལོ་༡༣༨༤བར་ལོ་བཅུ་གསུམ་གདན་ས་མཛད། །
༡༠༽རིན་པོ་ཆེ་བསོད་ནམས་བཟང་པོ། རབ་བྱུང་དྲུག་པའི་ཤིང་ཕོ་བྱི་བ་སྤྱི་ལོ་
༡༣༨༤ནས་རབ་བྱུང་བདུན་པའི་ལྕགས་འབྲུག་སྤྱི་ལོ་༡༤༠༠བར་ལོ་བཅུ་དྲུག་གདན་ས་
མཛད།
༡༡༽རིན་ པོ་ ཆེ་ ཡོན་ ཏན་ བློ་ གྲོས། རབ་ བྱུང་ བདུན་ པའི་ ལྕགས་ འབྲུག་ སྤྱི་ལོ་
༡༤༠༠ནས་ལྕགས་ཡོས་སྤྱི་ལོ་༡༤ ༡༡བར་ལོ་བཅུ་གཅིག་གདན་ས་མཛད།
༡༢༽མཁན་ཆེན་བརྩོན་འགྲུས་རྒྱལ་མཚན་པ། རབ་བྱུང་བདུན་པའི་ལྕགས་ཡོས་
སྤྱི་ལོ་༡༤༡༡ནས་མེ་སྤྲེལ་བར་སྤྱི་ལོ་༡༤ ༡༦བར་ལོ་ལྔ་གདན་ས་མཛད། ་
༡༣༽རིན་པོ་ཆེ་སེང་གེ་དཔལ་བ། རབ་བྱུང་བདུན་པའི་མེ་སྤྲེལ་སྤྱི་ལོ་༡༤༡༦ནས་
ཤིང་སྦྲུལ་སྤྱི་ལོ་༡༤ ༢༥བར་ལོ་དགུ་ལ་གདན་ས་མཛད། །
༡༤༽མཁན་ ཆེན་ རིན་ པོ་ ཆེ་ ཆོས་ གྲུབ། རབ་ བྱུང་ བདུན་ པའི་ ཤིང་ སྦུལ་ སྤྱི་ལོ་



སྤྱིའི་དེབ་གྲངས་དང་པོ།
༡༤ ༢༥ནས་ཆུ་མོ་ཕག་སྤྱི་ལོ་༡༤ ༤ ༤བར་ལོ་བཅུ་དགུ་གདན་ས་མཛད། །
༡༥༽མཁན་ཆེན་ཇོ་རྒྱལ་བ། རབ་བྱུང་བདུན་པའི་ཤིང་ཕོ་བྱི་བ་སྤྱི་ལོ་༡༤ ༤༤ནས་ཤིང་
མོ་གླང་གི་ལོ་འགོ་ཡི་ཟླ་བའི་ཚེས་བཞི་སྤྱི་ལོ་༡༤༤༥བར་ལོ་ཕྱེད་གཉིས་གདན་ས་མཛད།
༡༦༽མཁན་ཆེན་ནམ་མཁའ་དཔལ་བཟང་པོ། རབ་བྱུང་བདུན་པའི་མེ་སྟག་སྤྱི་ལོ་
༡༤ ༤༦ནས་ རབ་བྱུང་ བརྒྱད་ པའི་ལྕགས་མོ་ལུག་གི་ སྤྱི་ལོ་༡༤༥༡བར་གདན་ ས་ ལོ་ལྔ་
མཛད།
༡༧༽མཁན་ཆེན་ཡོད་ཏན་ལྷུན་གྲུབ། རབ་བྱུང་བརྒྱད་པའི་ལྕགས་མོ་ལུག་གི་སྤྱི་ལོ་
༡༤༥༡ནག་པ་ཟླ་བའི་ཚེས་ཉི་ཤུ་ལ་གདན་སར་ཕེབས།
༡༨༽དཔལ་ ཡོན་ པ། ༡༩༽ ཡང་ནམ་མཁའ་དཔལ་བཟང་། ༢༠༽ནམ་མཁའ་ལྷུན་
བཟང་། ༢༡༽བ་འབྱོར་སེང་གེ་བ། མཁན་ཐོག་དང་པོ་ནས་མཁན་ཐོག་བཅུ་བདུན་པ་ཡོན་
ཏན་ལྷུན་གྲུབ་བར་ཚོགས་དགེ་སྒང་གི་མཁན་རབས་དང་དེབ་སྔོན་གཉིས་གོ་བསྡུར་བྱས་
ཤིང་། མན་ཆད་དེབ་སྔོན་གཞི་བྱས་པ་ཡིན་ནོ། །
1
གཉིས། ཆོས་ལུང་ཚོགས་པའི་གདན་རབས་ནི།
༼ ཁ ༥༠༤ ༽མཁན་ཆེན་ལྷོ་བྲག་པ་བྱང་ཆུབ་དཔལ་དགེ་འདུན་སྒང་གི་གདན་ས་
སྐྱོང་བཞིན་པ་ལ། ས་སྐྱ་བ་འགྲོ་མགོན་འཕགས་ པའི་མཁན་པོ་ལ་གོང་དུ་གདན་འདྲེན་
བྱུང་བས་གཙང་པ་དབང་ཕྱུག་གྲགས་གདན་སར་བསྐོས་ཏེ་ཧོར་ཡུལ་ལ་བྱོན་པས། འདམ་
དུ་ ཕེབས་ པའི་ ཚེ་ འཕགས་ པ་ བསྙེན་རྫོགས་ མཛད་ ཟིན་ པ་ གསན་ནས། སླར་ལོག་སྟེ་
ཚོགས་ པ་གསར་དུ་བསྐྱངས་པས་ཆོས་ལུང་ པ་ཞེས་བྱུང་བ་སྟེ་མཁན་ཐོག་རིམ་བཞིན།
༡༽བྱང་ ཆུབ་དཔལ་བ། ༢༽དབུ་མཛད་བསོད་ནམས་སྟོབས། ༣༽དེ་ རྗེས་མཁན་བདེ་བ་
དཔལ། ༤ ༽གྲགས་ པ་ གཞོན་ནུ། ༥༽བྱང་ སེམས་བསོད་གྲགས། ༦༽བསོད་ནམས་བཟང་
པོ། ༧༽གཞོན་ ནུ་ མགོན་ པོ་ བ། ༨༽གྲགས་ པ་ རྒྱལ་ མཚན། ༩༽གྲགས་ པ་ ཚུལ་ ཁྲིམས།
འདི་དེབ་སྔོན་ན་མེད་པ་ཚོགས་སྡེ་བཞིའི་མཁན་རབས་ལས་བསྣན་ཏོ། ། ༡༠༽གྲགས་པ་
བཤེས་ གཉེན། ༡༡༽ནམ་ མཁའ་ རྒྱལ་ མཚན། ༡༢༽རིན་ ཆེན་རྒྱལ་ མཚན། ༡༣༽བཤེས་
གཉེན་རྒྱལ་མཚན། ༡༤ ༽རྒྱལ་དབང་གྲགས་པ། ༡༥ ༽ཟླ་བ་བློ་གྲོས། ༡༦༽རྒྱལ་བ་ཕྱག་ན།
j
ས



ས་མཐོའི་ བུམོ།
༡༧༽བཤེས་ གཉེན་ བཟང་ པོ། ༡༨༽མགོན་པོ་བཀྲ་ཤིས་པ། ༡༩༽ཉི་མ་རྒྱལ་མཚན་དེབ་
སྔོན་ལྟར་ན་མཁན་ཐོག་བཅུ་དགུ་ཕེབས་འདུག །
གསུམ། ཚོགས་ཆེན་པའམ་ཚལ་མིག་པ་ནི། །
ཁ་༥༠༣༽པཎ་ཆེན་རྒྱ་གར་ལ་ཐེགས་དུས་མཁན་ཆེན་ ལྷོ་གྲགས་པ་བྱང་ཆུབ་
དཔལ་དང་། མཁན་ཆེན་རྡོ་རྗེ་དཔལ་གཉིས་ཀྱིས་ཕྱག་ཕྱིར་འགྲོ་བར་ཞུས་པར། རྒྱ་གར་
དུ་ཚད་པ་མི་ཐུབ། བོད་དུ་གཙང་སོ་བ་ལ་བསྟེན་ཏེ་འདུལ་བ་ཤོད། དགེ་སློང་སྡེ་རེ་དང་མ་
བྲལ་བར་གྱིས་གསུངས་པས་དེ་ལྟར་མཛད། གཙང་སོ་བ་གཤེགས་ནས་སློབ་མ་སོ་སོར་
བསྐྱངས་པས། ཚལ་མིག་པའམ་ཚོགས་ཆེན་པ་ཞེས་པ། སྙེ་མོ་ཚ་མིག་ཏུ་བཞུགས་པས་ཚ་
མིག་པ་སོགས་མིང་ཅུང་ཟད་མི་འདྲ་བ་ལས་དོན་ལ་ཚོགས་ཆེན་པ་ཟེར་བ་དེ་བྱུང་། དེའི་
མཁན་རབས་ནི།
༡༽རྡོ་ རྗེ་ དཔལ། ༢༽སངས་རྒྱས་དཔལ། ༣༽འོད་ཟེར་ དཔལ། ༤༽ཆོས་ ཀྱི་ རྒྱལ་
མཚན། ༥༽སངས་རྒྱས་ རིན་ཆེན། ༦༽བསོད་ནམས་དཔལ། ༧༽ཤེས་རབ་མགོན་པོ། ༨༽སེང་
གེ་རྒྱལ་མཚན། ༩༽བསོད་ནམས་དབང་ཕྱུག ༡༠༽བཀྲ་ཤིས་ཚུལ་ཁྲིམས། ༡༡༽ཚུལ་ཁྲིམས་
རིན་ ཆེན། འདི་ ནས་ ཚོགས་ སྡེ་ བཞིའི་ མཁན་ རབས་ ལས་ ཁ་ བསྐངས། འདི་ ཡན་
མཁས་འགའ་བཞིར་བཟུང་ངོ༌། །༡༢༽སངས་རྒྱས་བློ་གྲོས། ༡༣༽ རྒྱལ་དབང་།
༡༤༽བཀྲ་ཤིས་སེང་གེ ༡༥༽ཡོན་ ཏན་ རིན་ ཆེན། ༡༦༽བྱང་ ཆུབ་ བཟང་ པོ། ཚོགས་ སྡེ་
བཞིའི་མཁན་རབས་ན་འདི་ཡན་ལ་མཁན་རབས་བཅུ་ཕྲག་ཕྱེད་གཉིས་གསུངས་པ་མཁན་
ཆེན་རྡོར་དཔལ་མི་ཐེ་བ་ཡིན་ནམ། ཡང་ན་མཁན་རབས་ལས་མཚན་ཚང་མ་ཚིགས་བཅད་
དུ་བསྡེབས་ནས། མཚན་ཆ་ཚང་མི་མངོན་པས་མཚན་དབྱེ་མཚམས་ལོག་མིན་མི་ཤེས་པས་
བརྟག་པར་འཚལ་ལོ། ། །
k
བཞི། ཚོགས་བྱེ་མ་རྫིང་བུ་བའི་མཁན་རབས་ནི།
ཚལ་མིག་གི་མཁན་ཐོག་དང་པོ་སངས་རྒྱས་དཔལ་གྱི་གྲོགས་མཆེད་གཞུ་པ་དཀོན་
མཆོག་བཟང་པོས་ཚོགས་ པ་བསྐྱངས་ཏེ་གཞུའི་ བྱེ་ རྫིང་དུ་བཞུགས། དེ་ནས་ཐུགས་ རྗེ་



སྤྱིའི་དེབ་གྲངས་དང་པོ།
དཔལ་སོགས་རིམ་བཞིན་གཤམ་གསལ།
༡༽དཀོན་མཆོག་རྒྱལ་མཚན། ༼ཁ༥༠༣༽དཀོན་མཆོག་བཟང་པོ། གཞུ་པ་དཔོན་རྒྱལ་
ཞེས་གསུངས་པས་བརྟག་ པར་ འཚལ། ༢༽ཐུགས་ རྗེ་ དཔལ་བ། ༣༽དར་མ་དཔལ་བཟང་།
འཀུན་ དགའ་ དཔལ་ བ། ༥༽གཞོན་ནུ་བཟང་པོ། ༼ཁ༥༠༣༽ཚུལ་ ཁྲིམས་དཔལ། ༦༽ཚུལ་
ཁྲིམས་དཔལ་བ། ༧༽ཡང་མཁན་ཆེན་ཀུན་དགའ་དཔལ་བ། དེབ་སྔོན་ལས་མཁན་ཐོག་བཞི་
པ་ དང༌ བདུན་ པ་ གཉིས་ གནང་ ཞེས་ པ་ དཔྱད། ༼ཁ༥༠༣༽ ༼ཚ༽གཉིས་ ལས་ ཚུལ་ ཁྲིམས་
དཔལ་བའི་རྗེས་ལ་སངས་རྒྱས་གཞོན་ནུ་བྱུང་ངོ༌། །༨༽སངས་རྒྱས་གཞོན་ནུ་བ། ༩༽དར་མ་
བཟང་ པོ། ༡༠༽ཚུལ་ ཁྲིམས་ མགོན་ པོ། ༡༡༽བསོད་ ནམས་ འོད་ ཟེར། ༡༢༽རིན་ ཆེན་ ཚུལ་
ཁྲིམས། ༡༣༽བསོད་ ནམས་ ཤེས་ རབ། ༡༤ ༽ཤེས་ རབ་ མགོན་ པོ། ༡༥༽གྲགས་ པ་ བསོད་
ནམས། ༡༦༽ཤེས་ རབ་ འཕགས་ པ། ༡༧༽ཤེས་རབ་ཚུལ་ཁྲིམས། ༡༨རིན་ཆེན་ཤེས་རབ།
༡༩༽ཆོས་དཔལ་བ། ༢༠༽ཤེས་རབ་འོད་ཟེར། ༢༡༽ཀུན་དགའ་ཤེས་རབ། འདི་ཡན་ལ་རྡོ་རྗེ་
དཔལ་བ་མཁན་ཐོག་དང་པོར་བགྲང་བའི་མཁན་རབས་ཉེར་གཉིས་ཞེས་གསུངས་ཀྱང་མཁན་
ཐོག་ཉེར་གཅིག་ལས་མི་ཚང་བ་ནི་ཀུན་དགའ་དཔལ་བས་མཁན་ཐོག་གཉིས་གནང་བ་མི་
འདོད་པ་དང་། མཁན་ཐོག་དང་པོ་གཞུ་པ་དཔོན་རྒྱལ་གྱི་གོང་དུ་སངས་རྒྱས་དཔལ་བཟང་གི་
གདན་ས་མཛད་པར་འདོད་པ་ནི་ནོར་བ་ཡིན་ནམ་སྙམ། གང་ཡིན་ཟེར་ན་གཞུ་པ་དང་སངས་
རྒྱས་དཔལ་བཟང་གཉིས་ཆོས་མཆེད་ཡིན་པ་ལས་བླ་སློབ་མིན་པ་དང་ཚ་མིག་པའི་མཁན་ཐོག་
གཉིས་ པ་ ཡིན་ པ་ རང་ ནས་ ཀྱང་ བཤད་ པའི་ ཕྱིར་རོ། ། ༢༢༽ གྲགས་རྒྱལ་བ།༢༣༽
དཔལ་ལྡན་ཚུལ་ཁྲིམས།༢༤༽ རིན་ཆེན་གྲུབ་པ། ༢༥༽དབང་ཕྱུག་ཤེས་རབ། ༢༦༽ཟླ་བ་རིན་
ཆེན། དེ་རྣམས་དེབ་སྔོན་དང་དགེ་འདུན་སྒང་པའི་གདན་རབ་གཉིས་ལ་གཞི་བཟུང་སྟེ་ཚོགས་
སྡེ་བཞི་ཡི་མཁན་རབས་དང་ཆོས་འབྱུང་མཁས་པའི་དགའ་སྟོན་གཉིས་ནས་ཟུར་བརྒྱན་པའོ། །
དཔྱད་གཞིའི་ཡིག་ཆ།
༼ད་༽དེབ་སྔོན། ༼ཁ་༥༠༣༽ཆོས་འབྱུང་མཁས་པའི་དགའ་སྟོན། ༼ཚ༽ཚོགས་སྡེ་
བཞི་ཡི་མཁན་རབས། །



ས་མཐོའི་ བུ་མོ།
སྣར་ཐང་གདན་རབས། །
དབྱངས་ཅན།
༡༽ ཐོག་མར་ཕྱག་འདེབས་པ་པོ་གཏུམ་སྟོན་བློ་གྲོས་གྲགས་ནི།
བློ་གྲོས་རྣམ་དག་སྡོམ་བརྩོན་འདུལ་བ་འཛིན། །
སྙན་པའི་གྲགས་ལྡན་བཤེས་གཉེན་གོང་མ་ནི། །
མེ་ཕོ་ཁྱི་ལ་བལྟམས་ཏེ་གདུང་ནི་གཏུམ། །
བཞི་ཅུ་ཞེ་བརྒྱད་བཞེས་ཚེ་ཆུ་བྱ་ལ། ། །
ཐོག་མར་ཕྱག་བཏབ་ལོ་གྲངས་བཅུ་བཞིའི་བར། །
འགྲོ་མང་སྨིན་མཛད་དྲུག་ཅུ་རྩ་གཅིག་ལ། །
རྟ་སྡེ་ཆོས་ལུང་ཞེས་བྱར་མེ་ཕོ་ཁྱིའི། །
རྒྱལ་གྱི་ཟླ་བའི་ཉི་ཤུ་གསུམ་ལ་འདས། །
ཞེས་པ་ལྟར་གཏུམ་སྟོན་བློ་གྲོས་གྲགས་ནི། གཙང་ཤབ་སྒོ་ལྔའི་ལྕགས་མཁར་རྩེ་
ཡི་དབུ་མང་དུ་སྤྱི་ལོ་༡༡༠༦བོད་རབ་བྱུང་གཉིས་པའི་མེ་ཕོ་ཁྱི་ལ་གདུང་རུས་གཏུམ་གྱི་
རིགས་སུ་སྐུ་བལྟམས། དེ་ནས་རྔོག་མཚོའི་མཁན་པོ་ལྡོག་གཅོད་ཀྱི་མཁན་བུ་རྒྱ་འདུལ་
ལས་འདུལ་བའི་གཞུང་རྣམས་མ་ལུས་པར་སྦྱངས་ཏེ་གཞན་ལའང་འདུལ་བའི་བཤད་པ་
མཛད། དེ་ནས་ཡུལ་དབུས་སུ་ཕྱག་ཕེབས་ཏེ་དགེ་བའི་བཤེས་གཉེན་ཤ་ར་བ་ཆེན་པོའི་
དྲུང་དུ་ལོ་ངོ་བཅུའི་རིང་བཞུགས་ཏེ་བཀའ་གདམས་པའི་གཞུང་དྲུག་སོགས་སློབ་གཉེར་
མཛད་ པས། བཀའ་ གདམས་ པའི་ གཞུང་ ཁྲིད་ མཐའ་ དག་ཐུགས་ སུ་ ཆུད་ དེ་ དགེ་བའི་
བཤེས་གཉེན་ཤ་ར་བ་ཆེན་པོའི་བཀའ་བབས་ཀྱི་བུ་ཆེན་བཞིའི་ནང་ནས་རྣམ་ཐར་ གྱི་
བཀའ་བབས་ཆེན་པོར་གྱུར། ཁོང་དགུང་ལོ་ཞེ་བརྒྱད་པར་དགེ་བཤེས་ཤ་ར་བའི་ཞལ་
ཆེམས་བཞིན་བོད་རབ་བྱུང་གསུམ་པའི་ཆུ་མོ་བྱ་སྤྱི་ལོ་༡༡༥ ༣ སྣར་ཐང་གི་དགོན་པ་ཕྱག་
བཏབ་སྟེ་མེ་ཕོ་ཁྱིའི་ལོ་འགོ་སྤྱི་ལོ་༡༡༦༦བར་གདན་ས་ལོ་ངོ་བཅུ་བཞིའི་རིང་བསྐྱངས། ལོ་
Dm
H
)



སྤྱིའི་དེབ་གྲངས་དང་པོ།
དེའི་ནང་རྡོ་སྟོན་ཤེས་རབ་གྲགས་སྣར་ཐང་གི་གདན་སར་བསྐོས་ཏེ་ཁོང་ལ་སྟོད་བྱང་གི་རྟ་
སྡེ་ཆོས་ལུང་དུ་ཕེབས་ནས། རི་ཁྲོད་ལ་ཐུགས་དམ་ཉམས་བཞེས་མཛད་དེ་དགུང་ལོ་དྲུག་
ཅུ་རྩ་གཅིག་པ་བོད་རབ་བྱུང་གསུམ་པའི་མེ་ཕོ་ཁྱི་སྤྱི་ལོ་༡༡༦༦ལོའི་རྒྱལ་གྱི་ཟླ་བའི་ཚེས་ཉི་
ཤུ་གསུམ་ལ་སྐུ་མྱ་ངན་ལས་འདས། ཁོང་གི་གདུང་རྟེན་བྱམས་ཁང་ཤར་གྱི་གྱང་སྦུབས་
ནང་དུ་བཞུགས་སུ་གསོལ་ཡོད། མཚན་གཞན་ལ་གཙང་པ་འདུལ་འཛིན་ཞེས་ཀྱང་ཞུ།
༢༽ རྡོ་སྟོན་ཤེས་རབ་གྲགས་ནི།
ཁོང་ནི་བ་ཚ་མོ་རོང་གི་དྲང་མདོའི་དབུ་རྩེར་རབ་བྱུང་གཉིས་པའི་མེ་ལུག་སྤྱི་ལོ་
༡༡༢༧ལ་གདུང་རུས་རྡོའི་རིགས་སུ་སྐུ་བལྟམས། དགེ་བཤེས་ལྕང་ར་གཏུམ་སྟོན་གྱི་དྲུང་
ནས་བཀའ་གདམས་ཀྱི་ཆོས་ཀུན་ལ་མཁས་པར་སྦྱངས། དེ་ནས་སྣར་ཐང་གི་གདན་སར་
དགུང་ལོ་བཞི་ཅུ་པ་རབ་བྱུང་གསུམ་པའི་མེ་ཁྱི་སྤྱི་ལོ་༡༡༦༦ནས་ཤིང་སྦྲུལ་སྤྱི་ལོ་༡༡༨༥
བར་ལོ་ངོ་ཉི་ཤུ་ཚོགས་དཔོན་མཛད་པས་སྣར་ཐང་པ་ཆེན་པོ་ཞེས་གྲགས་པ་ཆེན་པོ་བྱུང༌།
ཚོགས་པའང་མང་པོ་འདུས་ཏེ་བཀའ་གདམས་ཀྱི་བསྟན་པ་རྒྱ་ཆེར་གསལ་བར་མཛད།
མཐར་དགུང་ལོ་ལྔ་ཅུ་ང་དགུ་པ་ཤིང་སྦྲུལ་སྤྱི་ལོ་༡༡༨༥ དཔྱིད་འབྲིང་པོའི་ཡར་ངོའི་ཚེས་
བཅུ་གསུམ་ལ་ངོར་ཕུ་གདིང་དཀར་ཞེས་ བྱ་བར་མྱ་ངན་ལས་འདས། གདན་རབས་དང་
པོའི་གདུང་རྟེན་གྱི་ཤར་ན་ཁོང་གི་གདུང་རྟེན་བཞུགས་སུ་གསོལ་ཡོད། །།
(ཤ)རབ་བྱུང་གཉིས་པའི་ས་མོ་བྱ་སྤྱི་ལོ་༡༡༢༩ལ་འཁྲུངས། དགུང་ལོ་བཞི་བཅུ་
པ་རབ་བྱུང་གསུམ་པའི་ས་བྱི་༡༡༦༨ནས་ལྔ་ཅུ་རྩ་དགུ་པ་མེ་ལུག་སྤྱི་ལོ་༡༡༨༧བར་ལོ་ངོ་ཉི་
ཤུ་ཚོགས་དཔོན་མཛད་དེ་ལོ་དེ་ཉིད་དུ་གཤེགས་པར་གསུངས་ཀྱང་གཏུམ་སྟོན་གཤེགས་
ཏེ་འདིའི་གདན་ས་མཛད་པའི་བར་ལ་ལོ་གཉིས་ཆད་འདུག་པས་མི་མཚུངས།
མ
ས་སམ
༣༽ དགེ་བཤེས་ཞང་བཙུན་རྡོ་རྗེ་འོད། །
ཁོང་ནི་ཤབ་དར་ལུང་གི་ར་ཞགས་སུ་བོད་རབ་བྱུང་གཉིས་པའི་ཆུ་ཕོ་སྟག་གི་ལོ་སྟེ་
སྤྱི་ལོ་༡༡༢༢ལ་གདུང་རུས་ཞང་གི་རིགས་སུ་སྐུ་བལྟམས། གདན་ས་གོང་མ་གཏུམ་སྟོན་བློ་
གྲོས་གྲགས་དང་རྡོ་སྟོན་ཤེས་རབ་གྲགས་རྣམ་གཉིས་ལས་བཀའ་གདམས་པའི་གཞུང་
81



ས་མཐོའི་ བུ་མོ།
ཁྲིད་རྣམས་གསན། ཁོང་གིས་རབ་བྱུང་གསུམ་པའི་ཤིང་སྦྲུལ་སྤྱི་ལོ་༡༡༨༥ནས་ཆུ་བྱི་སྤྱི་ལོ་
༡༡༩༣བར་ལོ་ངོ་བརྒྱད་ཀྱི་རིང་དུ་གདན་ས་བསྐྱངས། མཐར་དགུང་ལོ་༧༣བཞེས་པ་བོད་
རབ་བྱུང་གསུམ་པའི་ཤིང་སྟག་སྤྱི་ལོ་༡༡༩༤ ལོའི་སྣོན་ཟླའི་ཚེས་ ༡༤ ཉིན་སྐུ་གཤེགས།
གདུང་རྟེན་ནི་མཁན་རབས་གདུང་རྟེན་བཞུགས་ཡུལ་དགའ་ལྡན་བདེ་ཆེན་ཐར་པ་གླིང་གི་
ནུབ་ནས་བརྩིས་པའི་དང་པོ་ན་བཞུགས།
༤༽ གྲོ་སྟོན་བདུད་རྩི་གྲགས།
ཁོང་ནི་བོད་རབ་བྱུང་གསུམ་པའི་ཆུ་མོ་བྱ་སྤྱི་ལོ་༡༡༥ ༣ ཆུ་སྒོ་ལུམ་དུ་གདུང་རུས་
གྲོའི་རིགས་སུ་སྐུ་འཁྲུངས། རྩིས་པ་གཞོན་ནུ་སེང་གེ་ལས་དགེ་བསྙེན་གྱི་སྡོམ་པ་བླངས།
དགེ་བཤེས་ཤ་ར་བ་ལས་བརྒྱུད་པའི་གདམས་པ་མ་ལུས་པ་རྡོ་སྟོན་ཤེས་རབ་གྲགས་པ་
དང༌། ཞང་བཙུན་རྡོ་རྗེ་འོད་ལས་མནོས་ཤིང་། ཀ་མ་བའི་ལམ་གྱི་རིམ་པ་ཆུ་མིག་པ་ཤེས་
རབ་གྲགས་ལས་གསན། སྣར་ཐང་གི་ལམ་རིམ་འདི་ལ་ཤ་ར་བ་དང་། ཀ་མ་བའི་གདམས་
པ་གཉིས་ཀ་ཚང་བར་ཡོད། གཞན་ཡང་བྱ་ཡུལ་བའི་སློབ་མ་མུ་སྨན་༼དཔྱད་༽པ་ཆེན་པོ་
དང་། སངས་རྒྱས་དབོན་སྟོན་སོགས་སློབ་དཔོན་མང་དུ་བསྟེན་ནས་ཐོས་པ་རྒྱ་ཆེན་མཛད།
བྱང་རྭ་སྒྲེང་དགོན་དུ་འབུལ་མོ་ཆེ་ཐེངས་གསུམ་མཛད་དེ་རྭ་སྒྲེང་དབུ་རྩེ་རིན་པོ་ཆེའི་སྟེང་
དུ་གསེར་ཏོག་ཁམས་གསུམ་ཟིལ་གནོན་ཡང་བཞེངས། ལམ་མཆོག་གི་རྩ་བ་ཚིགས་བཅད་
འདི་ཡང་ལྗགས་རྩོམ་གནང་སྟེ་སྐལ་ལྡན་པ་རྣམས་རྗེས་སུ་བཟུང་། ཁོང་འཕྲིན་ལས་དར་
ཁྱབ་ཆེ་ལ་སྣར་ཐང་གི་དཔལ་མགོན་ཡང་སྐབས་དེར་བྱུང་། གནས་ བརྟན་བཅུ་དྲུག་གི་
གདན་འཛོམས་ཀྱང་མཛད། བོད་རབ་བྱུང་གསུམ་པའི་ཆུ་བྱི་སྤྱི་ལོ་༡༡༩༣ནས་རབ་བྱུང་
བཞི་པའི་ལྕགས་སྟག་སྤྱི་ལོ་༡༢༣༠བར་ལོ་ངོ་སུམ་ཅུ་སོ་དགུའི་རིང་དུ་གདན་ས་བསྐྱངས།
མཐར་དགུང་ལོ་༨༠བཞེས་པ་བོད་རབ་བྱུང་བཞི་པའི་ཆུ་ཕོ་འབྲུག་གི་ལོ་སྟེ་སྤྱི་ལོ་༡༢ ༣ ༢ལ་
ཞི་བར་གཤེགས་གདན་ས་གསུམ་པའི་གདུང་རྟེན་གྱི་ཤར་ན་ཁོང་གི་གདུང་རྟེན་བཞུགས་
སུ་གསོལ་ཡོད། ཁོང་ནི་སྣར་ཐང་གི་གདན་རབས་བཞི་པའོ། །



སྤྱིའི་དེབ་གྲངས་དང་པོ།
༥༽ མངའ་བདག་ཆོས་རྗེ་ཆོས་ཀྱི་བླ་མ།
ཁོང་ནི་བོད་རབ་བྱུང་གསུམ་པའི་ཤིང་ཕོ་འབྲུག་གི་ལོ་སྟེ་སྤྱི་ལོ་༡༡༨༤ཤབ་སྒོའི་སྣ་
རིང་དུ་གདུང་རུས་ཞང་གི་རིགས་སུ་སྐུ་བལྟམས། དཔལ་ལྡན་གྲོ་མོ་ཆེ་ལས་བསྙེན་པར་
རྫོགས། མཁན་པོ་གོང་མ་གྲོ་སྟོན་བདུད་རྩི་གྲགས་དང་ཞང་བཙུན་རྡོ་རྗེ་འོད་རྣམ་གཉིས་
ལས་གདམས་ངག་ཕལ་མོ་ཆེ་གསན་ཏེ་མཁྱེན་པ་ཆེ་བར་གྲགས། ཁོང་གི་བཤེས་གཉེན་
སྟོན་པའི་རྣམ་ཐར་དང༌། པོ་ཏོ་བ་ཤ་ར་བ་བཅས་ཀྱི་རྣམ་ཐར་ཡང་མཛད་ཡོད་པར་གྲགས།
ཁོང་གིས་རབ་བྱུང་བཞི་པའི་ལྕགས་སྟག་སྤྱི་ལོ་༡༢༣༠ནས་ས་ཕག་སྤྱི་ལོ་༡༢༣༩བར་ལོ་
བཅུའི་རིང་དུ་སྣར་ཐང་གི་གདན་ས་བསྐྱངས། མཐར་དགུང་ལོ་༥༨བཞེས་པ་བོད་རབ་བྱུང་
བཞི་པའི་ལྕགས་མོ་གླང་གི་ལོ་སྤྱི་ལོ་༡༢༤ ༡ ལོའི་ས་ཟླའི་ཚེས་ ༢༡ཉིན་ཞི་བར་གཤེགས།
གདན་ས་བཞི་པའི་གདུང་རྟེན་གྱི་བར་དུ་ཁོང་གི་གདུང་རྟེན་བཞུགས་སུ་གསོལ་ཡོད། ཁོང་
ནི་སྣར་ཐང་གི་གདན་རབས་ལྔ་པའོ། །
༦༽ སངས་རྒྱས་སྒོམ་པ་སེང་གེ་སྐྱབས།
ཁོང་ནི་བོད་རབ་བྱུང་གསུམ་པའི་ས་མོ་ཕག་སྤྱི་ལོ་༡༡༧༩ལ་ལྕགས་ཀྱི་སྐྱོ་ལུང་དྲོའི་
ཕུ་ ཁའུ་བྱ་བར་གསང་ སྔགས་རྙིང་མའི་སློབ་དཔོན་ཞིག་གི་སྲས་སུ་སྐུ་བལྟམས། དཔལ་
ལྡན་ གྲོ་མོ་ཆེ་ལས་བསྙེན་པར་རྫོགས། མཁན་ པོ་ གྲོ་སྟོན་བདུད་རྩི་གྲགས་ལས་བཀའ་
གདམས་པའི་གདམས་ངག་མ་ལུས་པ་གསན། དགུང་ལོ་༦༣རབ་བྱུང་བཞི་པའི་ལྕགས་མོ་
གླང་ལོར་ སྤྱི་ལོ་ ༡༢༤ ༡ནས་ལྕགས་ཁྱི་ སྤྱི་ལོ་ ༡༢༥༠བར་ལོ་ངོ་བཅུའི་རིང་དུ་གདན་ས་
བསྐྱངས། དེ་ནས་མཆིམས་ནམ་མཁའ་གྲགས་གདན་སར་བསྐོས་ཏེ་ཁོང་ཉིད་རྟ་ཤི་ལུང་
ཞེས་པ་བྱང་ཆུབ་ཆེན་པོའི་དབེན་གནས་སུ་ཕེབས། དགུང་ལོ་ ༧༢བོད་རབ་བྱུང་བཞི་པའི་
ལྕགས་ཕོ་ཁྱི་ལོ་སྤྱི་ལོ་ ༡༢༥༠ལོའི་དཔྱིད་ཟླ་འབྲིང་པོའི་མར་ངོའི་ཚེས་༡༥ཉིན་ཞི་བར་
གཤེགས། དེ་རྗེས་མཁན་པོའི་ཞལ་ཆེམས་བཞིན་ཁོང་གི་གདུང་རྟེན་གཉིས་ལ་བགོས་ནས་
གཅིག་བྱང་ཆེན་རི་ཁྲོད་བྲག་སྐྱིབས་མངོན་གསལ་ཅན་དུ་བྱང་ཆུབ་ཆེན་པོའི་མཆོད་རྟེན་
ནང་ བཞུགས་སུ་གསོལ། གཅིག་ཆོས་སྡེའི་གདུང་རྟེན་གྱི་གྲལ་ན་བཞུགས། ཁོང་ནི་སྣར་
ཐང་གི་གདན་ རབས་དྲུག་པའོ། ཁོང་ གིས་ བློ་ སྦྱོང་ཚོགས་བཤད་ཅེས་པ་ཞིག་བརྩམས་
83



ས་མཐོའི་ བུ་མོ།
གནང་མཛད་པར་གྲགས།
༧༽ མཆིམས་ནམ་མཁའ་གྲགས།
ཁོང་ནི་བོད་རབ་བྱུང་བཞི་པའི་ལྕགས་ཕོ་རྟ་ལོ་པ་སྟེ་སྤྱི་ལོ་༡༢༡༠ལོར་མྱང་སྟོད་
སྨོན་འགྲོའི་ཁའུར་ཆོས་རྒྱལ་ཁྲི་སྲོང་ལྡེ་བཙན་གྱི་བློན་པོ་མཆིམས་རྡོ་རྗེ་སྤྲེལ་ཆུང་གི་རྒྱུད་དུ་
སྐུ་བལྟམས། སྐུ་གཞོན་ནུའི་དུས་ནས་རབ་ཏུ་བྱུང་། དཔལ་ལྡན་གྲོ་མོ་ཆེ་ལས་བསྙེན་པར་
རྫོགས། དཔལ་ལྡན་གྲོ་དང་། ཞང་སྟོན། མཆིམས་བློ་བརྟན་མཉམ་མེད། སངས་རྒྱས་སྒོམ་
པ་སེང་གེ་སྐྱབས་བཞི་ལས་བཀའ་གདམས་ཀྱི་ཆོས་སྐོར་རྣམས་གསན། ཁོང་ནི་འཕགས་
པའི་གནས་བརྟན་བཅུ་དྲུག་གི་ཡ་གྱལ་ཞིག་དང་སངས་རྒྱས་སྨན་པའི་རྒྱལ་པོའི་སྤྲུལ་པར་
གསུངས་ཤིང་མཚན་སྙན་ཆེ་བར་གྲགས། སྣར་ཐང་གི་རྟེན་གཙོ་བྱམས་མགོན་གསུང་བྱོན་
མ་ཡང་ འདིའི་སྐུ་རིང་ལ་བཞེངས། རབ་བྱུང་བཞི་པའི་ལྕགས་ཁྱི་སྤྱི་ལོ་༡༢༥༠ནས་བོད་
རབ་བྱུང་ལྔ་པའི་ཤིང་བྱ་སྤྱི་ལོ་༡༢༨༥བར་གདན་ས་ལོ་སུམ་ཅུ་སོ་དྲུག་ལ་བསྐྱངས། མཐར་
དགུང་ལོ་༧༦བོད་རབ་བྱུང་ལྔ་པའི་ཤིང་མོ་བྱ་སྤྱི་ལོ་༡༢༨༥ས་ཟླའི་ཚེས་༡༤ ཉིན་ཞིང་གཞན་དུ་
གཤེགས། ཁོང་གི་གདུང་རྟེན་ནི་གཡུ་རྩི་ཅན་ཞིག་ཡོད་པར་གྲགས། ཁོང་ནི་སྣར་ཐང་གི་
གདན་རབས་བདུན་པ་ཡིན། སློབ་མ་སྐྱེལ་ནག་བྲག་སེང་དང་། རྒྱང་རོ་པཎ་ཆེན། བཅོམ་
ལྡན་རིག་པའི་རལ་གྲི་སོགས་བྱོན། ཁོང་གི་གསུང་འབུམ་ལ་གྲོ་མོ་ཆེའི་ལམ་རིམ་ཚིགས་
བཅད་མའི་འགྲེལ་བ་འཁྲིད་ཡིག་ལམ་མཆོག་རིན་པོ་ཆེ་སོགས་མང༌།། །།
༨༽ སྐྱོ་སྟོན་སྨོན་ལམ་ཚུལ་ཁྲིམས། །
ཁོང་ནི་བོད་རབ་བྱུང་བཞི་པའི་ས་མོ་ཡོས་སྤྱི་ལོ་༡༢༡༩ལོར་གཡས་རུའི་བྱང་གི་རྟ་
ནག་ཡུལ་དུ་གདུང་རུས་སྐྱོའི་རིགས་སུ་སྐུ་འཁྲུངས། མཁན་པོ་མཆིམས་ནམ་མཁའ་གྲགས་
ལས་བཀའ་གདམས་ཀྱི་གདམས་པ་མ་ལུས་པ་གསན། ཁོང་ལོ་བཅུ་གཅིག་གི་རིང་ཉི་མ་མ་
མཐོང་བར་ཕྱག་ན་རྡོ་རྗེའི་བསྙེན་པ་མཛད་པས་མཐུ་སྟོབས་ཆེ་བས་གཞན་གྱི་ནད་གདོན་
སེལ་བ་སོགས་འཕྲིན་ལས་ཆེ་བར་བྱུང་། ཁོང་ནི་ཕྱག་རྡོར་གྱི་སྤྲུལ་པ་ཡིན་པར་གྲགས།
སྣར་ཐང་གི་གཙུག་ལག་ཁང་ཆེན་མོ་དང་ཕྱིའི་ལྕགས་རི་ཆེན་མོ་ཡང་ཁོང་གིས་བཞེངས།
84



སྤྱིའི་དེབ་གྲངས་དང་པོ།
བོད་རབ་བྱུང་ལྔ་པའི་ཤིང་མོ་བྱ་སྟེ་སྤྱི་ལོ་༡༢༨༥ནས་ས་མོ་ཕག་སྤྱི་ལོ་༡༢༩༩བར་ལོ་བཅོ་
ལྔའི་རིང་གདན་ས་བསྐྱངས། མཐར་དགུང་ལོ་བརྒྱད་ཅུ་གྱ་གཅིག་བཞེས་པ་བོད་རབ་བྱུང་
ལྔ་པའི་ས་མོ་ཕག་སྤྱི་ལོ་༡༢༩༩ལོའི་དབོ་ཟླའི་ཚེས་༡༤ ཉིན་སྐུ་མྱ་ངན་ལས་འདས། ཁོང་གི་
གདུང་རྟེན་ནུབ་ནས་བརྩིས་པའི་དྲུག་པ་ན་བཞུགས་ཡོད། སློམ་མ་འབྲོམ་ཀུ་མ་ར་མ་ཏི་
དང༌། བཅོམ་ལྡན་རིག་རལ་སོགས་བྱོན། ཁོང་ནི་སྣར་ཐང་གི་གདན་རབས་བརྒྱད་པ་ཡིན།
ཁོང་གིས་ཕར་ཕྱིན་གྱི་འགྲེལ་པ་ཞིག་ཀྱང་མཛད་ཡོད་པར་གྲགས།། །།
བ
༩༽ མཁན་ཆེན་ཉི་མ་རྒྱལ་མཚན། །
ཁོང་ནི་བོད་རབ་བྱུང་བཞི་པའི་ཤིང་མོ་བྱ་ལོ་སྟེ་སྤྱི་ལོ་༡༢༢༥ལ་སྣར་ཐང་ཕུའི་སྟེང་
ཀ་མ་ཁ་ རིར་གདུང་རུས་རམ་གྱི་རིགས་སུ་སྐུ་བལྟམས། འབྲོམ་ཀུ་མ་ར་དང་། ཁྱད་པར་
མཆིམས་དང་སྐྱོ་སྟོན་གཉིས་ལས་གདམས་པ་མ་ལུས་པ་མནོས། བོད་རབ་བྱུང་ལྔ་པའི་ས་
མོ་ཕག་སྤྱི་ལོ་༡༢༩༩ནས་ཤིང་སྦྲུལ་སྤྱི་ལོ་༡༣༠༥བར་ལོ་བདུན་རིང་དུ་གདན་ས་བསྐྱངས།
དགུང་ལོ་ ༨༡བཞེས་པ་བོད་རབ་བྱུང་ལྔ་པའི་ཤིང་མོ་སྦྲུལ་ སྤྱི་ལོ་༡༣༠༥ལོའི་དཔྱིད་ཟླ་ཐ་
ཆུང་གི་ཉི་ཤུ་བཞིའི་ཉིན་གུང་ལ་ཞི་བར་གཤེགས། ཁོང་གི་གདུང་རྟེན་གདན་ས་གོང་མའི་
ཤར་ན་བཞུགས་ཡོད། ཁོང་ནི་སྣར་ཐང་གདན་རབས་དགུ་པ་ཡིན།
༡༠༽ འདུལ་འཛིན་གྲགས་པ་བརྩོན་འགྲུས། །
ཁོང་ནི་བོད་རབ་བྱུང་བཞི་པའི་ཆུ་མོ་གླང་སྤྱི་ལོ་༡༢༥༣ལོར་མྱང་སྟོད་རྒྱ་བྲག་དཔེ་
སྟོད་ཆུ་མིག་ལུང་བྱ་བར་གདུང་རུས་ཟེའུ་རིགས་སུ་སྐུ་བལྟམས། རྒྱ་ཡུལ་དུ་བྱོན་ནས་སེ་
ཆེན་དང་ ཨོལ་བྱང་དུ་རྒྱལ་བུའི་བླ་མཆོད་མཛད་དེ་ཚུར་བྱོན། དེ་ནས་དགུང་ལོ་༥༣རབ་
བྱུང་ལྔ་པའི་ཤིང་མོ་སྦྲུལ་སྤྱི་ལོ་༡༣༠༥ནས་མེ་འབྲུག་སྤྱི་ལོ་༡༣༡༦བར་ལོ་བཅུ་གཉིས་
གདན་ས་མཛད་དེ་གདུལ་བྱའི་ཚོགས་བསྐྱངས། སྣར་ཐང་དུ་ལོངས་སྤྱོད་ཀྱང་མཁན་པོ་
འདིའི་ དུས་ སུ་ ཤིན་ཏུ་ རྒྱས་ པར་ གྲགས། མཐར་ དགུང་ ལོ་ ༦༤ མེ་ ཕོ་ འབྲུག་ ལོ་ སྤྱི་ལོ་
༡༣༡༦ལོར་ཁྲུམས་ཟླ་བའི་མར་ངོའི་ཚེས་དགུའི་ཐོ་རངས་ལ་ཞི་བར་གཤེགས། ཁོང་གི་
གདུང་རྟེན་གདན་ས་གོང་མའི་བྱང་ན་བཞུགས། ཁོང་ནི་སྣར་ཐང་གི་གདན་ས་བཅུ་པའོ། །
85



ས་མཐོའི་ བུ་མོ།
༡༡༽ མཁན་ཆེན་གྲགས་པ་ཤེས་རབ།
ཁོང་ནི་བོད་རབ་བྱུང་བཞི་པའི་ས་ལུག་སྤྱི་ལོ་༡༢༥༩ལ་གདུང་རུས་ཟེའུ་རིགས་སུ་
སྐུ་བལྟམས། མཆིམས་ ནམ་ མཁའ་ གྲགས་ དང༌། འདུལ་འཛིན་ གྲགས་ པ་བརྩོན་འགྲུས་
སོགས་ ལས་ བཀའ་ གདམས་ ཀྱི་ གཞུང་ རྣམས་ གསན། དགུང་ལོ་༥༨པ་མེ་འབྲུག་ སྤྱི་ལོ་
༡༣༡༦ནས་རབ་བྱུང་ལྔ་པའི་ཤིང་གླང་སྤྱི་ལོ་༡༣ ༢༥བར་ལོ་ངོ་བཅུའི་རིང་གདན་ས་མཛད།
མཐར་དགུང་ལོ་༦༧བཞེས་པ་རབ་བྱུང་ལྔ་པའི་ཤིང་གླང་སྤྱི་ལོ་༡༣ ༢༥ལོར་ཟླ་བ་༤ པའི་
ཡར་ངོའི་ཚེས་བཞིའི་ཕྱི་དྲོར་ཞིང་གཞན་དུ་གཤེགས། གདུང་རྟེན་ནི་གདན་ས་གོང་མའི་
ནུབ་ན་ཡོད། ཁོང་ནི་སྣར་ཐང་གི་གདན་ས་བཅུ་གཅིག་པའོ། །(ཤ)མེ་ལུག་ལ་སྐུ་འཁྲུངས་
པ་དང་ ཤིང་ ཕོ་ སྟག་ནས་ཤིང་མོ་གླང་ གི་བར་ལོ་བཅུ་གཉིས་ལ་གདན་ ས་ །ཛང་ པར་
གསུངས་པ་དེ་རབ་བྱུང་བཞི་པའི་མེ་ལུག་སྟེ་སྤྱི་ལོ་༡༢༤ ༧ལ་ཡིན་ན་དགུང་ལོ་བརྒྱད་པ་སྤྱི་
ལོ་༡༢༥༤ ལ་ཤིང་ སྟག་ནས་ མཛད་ དགོས་ལ། ཡང་ན་རབ་བྱུང་ལྔ་པའི་མེ་ལུག་སྤྱི་ལོ་
༡༣༠༧འཁྲུངས་པ་ཡིན་ན་སྔར་བཞིན་དགུང་ལོ་བརྒྱད་པ་སྤྱི་ལོ་༡༣༡༤ནས་ཤིང་གླང་སྤྱི་ལོ་
༡༣༢༥ཡིན་པར་འགྱུར་ལ། ཡང་ན་དགུང་ལོ་དྲུག་ཅུ་རེ་བརྒྱད་པར་གཞི་ནས་གདན་ས་
གནང་དགོས་པར་འགྱུར་བ་དང་། (ལ)ལོ་བཅུ་གཅིག་ལ་གདན་ས་མཛད་པར་བཤད་པ་
སོགས་གུང་བསྒྲིགས་མི་ཐུབ་པས་དཔྱད་པར་བྱ། །
༡༢༽ མཆིམས་བློ་བཟང་གྲགས།
ཁོང་ནི་བོད་རབ་བྱུང་ལྔ་པའི་ས་མོ་ཕག་སྤྱི་ལོ་༡༢༩༩ལོར་མྱང་སྟོད་སྨོན་འགྲོའི་
ཁའུར་གདུང་རུས་མཆིམས་ཀྱི་རིགས་སུ་སྐུ་བལྟམས། མཁན་ཆེན་འདུལ་འཛིན་པ་དང་།
མཁན་ཆེན་གྲགས་པ་ཤེས་རབ། རྒྱང་རོ་བྱང་འབུམ་ལ་སོགས་སློབ་དཔོན་དུ་མ་བསྟེན་
ནས་བཀའ་གདམས་ཀྱི་གདམས་པ་མ་ལུས་པ་ཐུགས་སུ་ཆུད། རབ་བྱུང་ལྔ་པའི་ཤིང་གླང་
སྤྱི་ལོ་༡༣༢༥ནས་རབ་བྱུང་དྲུག་པའི་ཆུ་ཡོས་སྤྱི་ལོ་༡༣༦༣ བར་ལོ་སུམ་ཅུ་སོ་དགུའི་རིང་
གདན་ས་བསྐྱངས། ཆོས་རྗེ་དོན་གྲུབ་རིན་ཆེན་ལ་རྗེ་ཙོང་ཁ་པ་འཁྲུངས་ཚུལ་ལུང་བསྟན་ཏེ་
མཚན་ཡང་བློ་བཟང་གྲགས་པ་ཐོགས་ཞེས་གསུངས། མཐར་དགུང་ལོ་༧༧བཞེས་པ་བོད་
རབ་བྱུང་དྲུག་པའི་ཤིང་མོ་ཡོས་སྤྱི་ལོ་༡༣༧༥ ལོར་སྐུ་མྱ་ངན་ལས་འདས། གདུང་རྟེན་ནི་
86



སྤྱིའི་དེབ་གྲངས་དང་པོ།
བཀྲ་ཤིས་སྒོ་མང་ཆེན་པོ་དེ་ཡིན། ཁོང་ནི་སྣར་ཐང་གི་གདན་ས་བཅུ་གཉིས་པའོ།།
༡༣༽ མཁན་ཆེན་ཀུན་དགའ་རྒྱལ་མཚན།
ཁོང་ནི་བོད་རབ་བྱུང་དྲུག་པའི་ས་ཕོ་སྟག་སྤྱི་ལོ་༡༣ ༣༨ལ་ཆུ་སྒོའི་ལུང་བྱ་བར་
གདུང་རུས་གྲོའི་རིགས་སུ་སྐུ་བལྟམས། མཆིམས་བློ་བཟང་གྲགས་པ་ལས་བཀའ་གདམས་
པའི་གཞུང་གདམས་པ་མ་ལུས་པར་གསན་པ་དང་། དཀའ་བཅུ་པ་གཞོན་ནུ་སེང་གེ་ལས་
ཀྱང་གདམས་པ་མང་པོ་གསན། དགུང་ལོ་ཉི་ཤུ་རྩ་དྲུག་པ་རབ་བྱུང་དྲུག་པའི་ཆུ་ཡོས་སྤྱི་ལོ་
༡༣༦༣ནས་རབ་བྱུང་བདུན་པའི་ས་སྦྲུལ་སྤྱི་ལོ་༡༣༨༩བར་ལོ་ཉི་ཤུ་རྩ་བདུན་རིང་གདན་ས་
མཛད། མཁན་ཆེན་བློ་བཟང་གྲགས་ པའི་གདུང་རྟེན་བཀྲ་ཤིས་སྒོ་མང་དང༌། ལྕགས་རི་
ཆེན་མོ་གྱང་རིམ་བཅུ་བཞི་པ་དེ་ཡང་བཞེངས། མཐར་དགུང་ལོ་༦༤ བཞེས་པ་བོད་རབ་
བྱུང་བདུན་པའི་ལྕགས་མོ་སྦྲུལ་སྟེ་སྤྱི་ལོ་༡༤༠༡ལོར་སྐུ་མྱ་ངན་ལས་འདས། རྗེ་ཙོང་ཁ་པ་
ཆེན་པོའང་ཁོང་གི་སློབ་མར་གྱུར། ཁོང་ནི་སྣར་ཐང་གི་གདན་རབས་བཅུ་གསུམ་པ་ཡིན།
ཁོང་གིས་བསླབ་བཏུས་ཀྱི་ཊཱིཀྐ་སོགས་མང་དུ་མཛད་ཡོད།
༡༤༽མཁན་ཆེན་གྲུབ་པ་ཤེས་རབ།
ཁོང་ནི་བོད་རབ་བྱུང་དྲུག་པའི་མེ་མོ་བྱ་སྟེ་སྤྱི་ལོ་༡༣༥༧ལོར་སྣར་ཐང་གི་ཉེ་འཁོར་
རོང་ གུ་ ཞེས་ བྱ་ བར་ དབང་ གི་ རིགས་ སུ་ སྐུ་ འཁྲུངས། དགུང་ ལོ་ བདུན་ པར་ཀློག་ཡིག་
ལེགས་པར་མཁྱེན། དགུང་ལོ་བཅུ་པར་མཁན་ཆེན་ཀུན་དགའ་རྒྱལ་མཚན་ལས་རབ་ཏུ་
བྱུང་། མཚན་ཡང་གྲུབ་པ་ཤེས་རབ་ཅེས་གསོལ། དགུང་ལོ་ཉི་ཤུ་ལ་མཁན་པོ་དེ་ཉིད་ལས་
བསྙེན་ པར་ རྫོགས། མཁན་ཆེན་ཀུན་དགའ་རྒྱལ་ མཚན་དང་། སློབ་དཔོན་གྲགས་ པ་ རྒྱ་
མཚོ། ཆོས་རྗེ་ཡོན་ཏན་འོད། སློབ་དཔོན་སྐལ་བ་བཟང་པོ་སོགས་སློབ་དཔོན་དུ་མ་བསྟེན་
ནས། མདོ་དང་མན་ངག་རྒྱུད་སྡེ་རྣམས་ལེགས་པར་གསན། ཁྱད་པར་དུ་མཁན་ཆེན་ཀུན་
དགའ་རྒྱལ་མཚན་ལས་བཀའ་གདམས་ཀྱི་གདམས་ཁྲིད་རྣམས་གསན། དགུང་ལོ་སུམ་ཅུ་
སོ་གཉིས་པ་(ལོ་ཧྲིལ་པོ་རྩིས་པའི་དབང་དུ)རབ་བྱུང་བདུན་པའི་ས་སྦྲུལ་སྤྱི་ལོ་༡༣༨༩
ནས་ས་ཁྱི་སྤྱི་ལོ་༡༤ ༡༨བར་གདན་ས་ལོ་ངོ་སུམ་ཅུ་མཛད། ས་ཕོ་ཁྱི་ལོ་དེ་ཉིད་ལ་དབོན་པོ་
བསོད་ནམས་མཆོག་གྲུབ་གདན་སར་བསྐོ་བཞག་མཛད་དེ་ལོ་ངོ་ལྔ་ཟུར་བཞུགས་མཛད་
87



ས་མཐེའི་ བུ་མོ།
མཐར། དགུང་ལོ་༦༧བཞེས་པ་བོད་རབ་བྱུང་བདུན་པའི་ཆུ་ཡོས་སྤྱི་ལོ་༡༤ ༢༣ལོའི་ནག་
ཟླའི་ཚེས་ ༢༡གི་ཐོ་རངས་ལ་དག་པའི་ཞིང་དུ་གཤེགས། ཁོང་གི་སློབ་མ་གྲགས་ཆེ་བ་ནི་
དཔལ་ ཡིད་བཟང་རྩེ་བ་དང། རྗེ་ཤེས་རབ་སེང་གེ རྗེ་དགེ་འདུན་གྲུབ་པ་བཅས་ཡིན།
ཁོང་གིས་སྤྱོད་འཇུག་གི་ཊིཀྐ་ཞིག་བརྩམས་གནང་ཡོད། ཁོང་ནི་སྣར་ཐང་གི་གདན་རབས་
བཅུ་བཞི་པའོ།། །
༡༥༽ མཁན་ཆེན་བསོད་ནམས་གྲུབ།
ཁོང་ནི་བོད་རབ་བྱུང་བདུན་པའི་ས་མོ་ཡོས་སྤྱི་ལོ་༡༣༩༩ལོར་ཤབ་དགེ་སྡིངས་ཀྱི་
སའི་ཆར་ཞུར་གྱི་རིགས་སུ་སྐུ་བལྟམས། ས་དེ་ནས་ས་མོ་གླང་སྟེ་དགུང་ལོ་བཅུ་གཅིག་པ་
ལ་མཁན་ཆེན་གྲུབ་པ་ཤེས་རབ་ལས་རབ་ཏུ་བྱུང་། མཚན་ལ་བསོད་ནམས་མཆོག་གྲུབ་
དཔལ་བཟང་ཞེས་གསོལ། དགུང་ལོ་ཉི་ཤུ་ལ་མཁན་པོ་དེ་ཉིད་དང་སློབ་དཔོན་ཤེས་རབ་
འོད་ཟེར། གསང་སྟེ་བ་སྦྱིན་པ་དཔལ་བཟང་གིས་མཛད་དེ་དགེ་འདུན་ཉི་ཤུ་རྩ་ལྔའི་དབུས་
སུ་བསྙེན་པར་རྫོགས། མཁན་ཆེན་གྲུབ་པ་ཤེས་རབ་ལས་བཀའ་གདམས་ཀྱི་གདམས་པ་
རྣམས་གསན། གཞན་ཡང་དཀའ་བཅུ་པ་དར་བཟང་། གྲུབ་ཆེན་བསོད་བློ་བ། སྣར་ཐང་པ་
ཤེས་རབ་སེང་གེ རྗེ་ཙོང་ཁ་པ་ཆེན་པོ། འདུལ་འཛིན་གྲགས་པ་རྒྱལ་མཚན། མཁས་གྲུབ་
ཆོས་རྗེ། སྤྱན་སྔ་ཉེར་ གཉིས་ རིན་པོ་ཆེ། གཙང་ པ་བློ་བཟང་པ་སོགས་སློབ་དཔོན་དུ་མ་
བསྟེན་ཏེ་མདོ་རྒྱུད་ཀྱི་གཞུང་ལུགས་ཀུན་ལ་གསན་བསམ་དཔྱིས་ཕྱིན་པ་མཛད། དགུང་ལོ་
ཉི་ཤུ་བ་རབ་བྱུང་བདུན་པའི་ས་ཕོ་ཁྱི་སྤྱི་ལོ་༡༤༡༨ནས་ཆུ་མོ་གླང་སྤྱི་ལོ་༡༤ ༣ ༣གྱི་བར་ལོ་
ངོ་བཅུ་དྲུག་རིང་གདན་ས་བསྐྱངས། དེ་ནས་དབུས་སུ་བྱོན་ཏེ་དཔལ་ཕག་མོ་གྲུ་པའི་གདན་
སར་ བཞུགས་ཏེ་ ཕག་གྲུའི་བླ་མ་མཛད། དགུང་ལོ་ལྔ་ཅུ་ ང་ ལྔ་བཞེས་པ་བོད་རབ་བྱུང་
བརྒྱད་པའི་ཆུ་མོ་སྤྲེལ་སྤྱི་ལོ་༡༤༥༢ལ་ཕག་གྲུའི་གདན་སར་སྐུ་གཤེགས། སློབ་མ་ཆོས་རྗེ་
ནམ་ མཁའ་ བློ་གྲོས་དང༌། དོན་གྲུབ་དཔལ། ཆོས་རྗེ་ལོ་ཆེན། ཆོས་ རྗེ་ འདུས་པ་བ། དགེ་
འཕེལ་བ་སོགས་མང་དུ་འདུས། བསྟན་བཅོས་ཀྱི་རྩོམ་པའང་མང་དུ་སྣང་། ཁོང་ནི་སྣར་
ཐང་གི་གདན་རབས་བཅོ་ལྔ་པའོ། །
88



སྤྱིའི་དེབ་གྲངས་དང་པོ།
AD
༡༦༽ མཁན་ཆེན་གྲགས་དོན་པ།
ཁོང་ནི་བོད་རབ་བྱུང་དྲུག་པའི་མེ་མོ་སྦྲུལ་སྤྱི་ལོ་༡༣༧༧ལོར་གན་རྩ་ཞེས་པའི་སར་
ཚོ་བ་བཞི་ཡོད་པའི་འབྲོག་ཚོ་ཡི་ནང་ཚན་གྲོའི་རིགས་སུ་སྐུ་འཁྲུངས། གཞོན་ནུ་ནས་རབ་
ཏུ་བྱུང་སྟེ་སྐུ་ཤིན་ཏུ་བཙུན་པར་གྱུར། མཁན་ཆེན་གྲུབ་པ་ཤེས་རབ་ལས་བཀའ་གདམས་
ཀྱི་ཆོས་རྣམས་གསན། མཁན་པོ་བསོད་ནམས་མཆོག་གྲུབ་དབུས་སུ་ཕེབས་རྗེས་རྗེ་དགེ་
འདུན་གྲུབ་ པ་ གདན་ཞུས་ བྱས་ ཀྱང་ ཕེབས་མ་ཐུབ་པར་། རྗེ་ འདི་ དགུང་ལོ་དྲུག་ཅུ་རེ་
གཉིས་པ་རབ་བྱུང་བདུན་པའི་ས་ཕོ་རྟ་སྟེ་སྤྱི་ལོ་༡༤ ༣༨ནས་རབ་བྱུང་བརྒྱད་པའི་ས་ཕོ་བྱི་
བ་སྤྱི་ལོ་༡༤༦༨བར་ལོ་སུམ་ཅུའི་རིང་དུ་གདན་ས་བསྐྱངས། དགུང་ལོ་༩༡པ་མེ་མོ་ཕག་སྤྱི་
ལོ་༡༤༦༧ལོ་ལ་དེ་ཉིད་ཞིང་གཞན་དུ་གཤེགས། ཁོང་ནི་འཕགས་པའི་གནས་བརྟན་ཆེན་
པོ་ཞིག་གི་སྤྲུལ་པར་གྲགས་ཤིང་མཁས་གྲུབ་ཀྱི་སློབ་མའང་མང་དུ་བྱུང༌། མཚན་གྱི་རྣམ་
གྲངས་ སྤྱན་སྔ་གྲགས་དོན་པ་ཞེས་ཀྱང་ཞུ། ཁོང་ནི་སྣར་ཐང་གི་གདན་རབས་བཅུ་དྲུག་
པའོ། །(བསོད་ནམས་གྲུབ་དབུས་སུ་ཕེབས་ཏེ་གྲགས་པ་དོན་གྲུབ་ཀྱིས་གདན་ས་འཛིན་
པའི་བར་ལ་ལོ་བཞིའི་རིང་གདན་སའི་མཁན་པོ་མེད།)
ར
༡༧༽ མཁན་ཆེན་བཟོད་པ་དཔལ་གྲུབ།
ཁོང་ནི་བོད་རབ་བྱུང་བདུན་པའི་ལྕགས་མོ་སྦྲུལ་སྤྱི་ལོ་༡༤༠༡ལོར་ཆུ་སྒོ་གཞུང་དུ་
གདུང་རུས་གྲོའི་རིགས་སུ་སྐུ་བལྟམས། མཁན་ཆེན་གྲུབ་པ་ཤེས་རབ་ལས་རབ་ཏུ་བྱུང་།
རྗེ་ཤེས་རབ་སེང་གེ་དང་། མཁས་གྲུབ་དགེ་ལེགས་དཔལ་བཟང་། ཐམས་ཅད་མཁྱེན་པ་
དགེ་འདུན་གྲུབ་པ་སོགས་གཙུག་ཏུ་བཀུར་ཏེ་གསན་བསམ་མཛད། དེ་ནས་དགུང་ལོ་དྲུག་
ཅུ་རེ་བརྒྱད་པ་བོད་རབ་བྱུང་བརྒྱད་པའི་ས་ཕོ་བྱི་བ་སྟེ་སྤྱི་ལོ་༡༩༦༨ནས་ལྕགས་ཕོ་སྟག་སྤྱི་
ལོ་༡༤ ༧༠བར་ལོ་གསུམ་གྱི་རིང་དུ་གདན་ས་བསྐྱངས་ཏེ་མཐར་དགུང་ལོ་བདུན་ཅུ་པའི་
ལྕགས་ ཕོ་ སྟག་ སྤྱི་ལོ་ ༡༤ ༧༠ལ་དགོངས་པ་ཆོས་དབྱིངས་སུ་ཐིམ། ཁོང་ནི་སྣར་ཐང་གི་
གདན་རབས་བཅུ་བདུན་པའོ། ། །
༡༨༽ མཁན་ཆེན་འདུལ་འཛིན་དཔལ་ལྡན་བཟང་པོ།
89



ས་མཐོའི་ བུ་མོ།
ཁོང་ནི་བོད་ རབ་བྱུང་བདུན་པའི་ཆུ་ ཕོ་རྟ་ སྤྱི་ལོ་ ༡༤༠༢ ལོར་རྟ་ནག་མདར་ སྐུ་
འཁྲུངས། མཁན་ཆེན་གྲུབ་པ་ཤེས་རབ་ལས་རབ་ཏུ་བྱུང་། བཀའ་གདམས་ཀྱི་གདམས་པ་
རྣམས་གསན། ལོ་ཙཱ་བ་སཾ་གྷ་ཤྲཱི་ལས་སྒྲ་དང༌། སྙན་ངག མངོན་བརྗོད། སྐར་རྩིས་སོགས་
ཐ་སྙད་ ཀྱི་གཙུག་ལག་རྣམས་ ཀྱང་ གསན། རྗེ་ཤེས་རབ་སེང་གེ་ལས་དཔལ་གསང་བ་
འདུས་པའི་རྒྱུད་འགྲེལ་སོགས་གསང་སྔགས་ཀྱི་སྐོར་མང་དུ་གསན། མཁས་གྲུབ་ཆོས་རྗེ་
ལ་སོགས་པའི་བླ་མ་གཞན་མང་དུ་བསྟེན་ནས་ལུང་རྟོགས་ཀྱི་ཡོན་ཏན་ལ་མངའ་བརྙེས།
འདིས་སྣར་ཐང་འདི་ཉིད་ལ་བརྟེན་ཅིང་ གདན་ས་གོང་འོག་གཉིས་སུའང་ཆོས་གཞིས་
མཛད་དེ་དཔལ་གསང་བ་འདུས་པའི་རྒྱུད་འགྲེལ་གྱི་འཆད་ཉན་བཙུགས། ཚོགས་པས་རྩ་
རྒྱུད་ལ་ནར་མའི་ཞལ་འདོན་མཛད། མཁན་ཆེན་གོང་མ་བཟོད་པ་བ་གཤེགས་ནས་སྣར་
ཐང་གི་གདན་སར་སྤྱན་འདྲེན་བྱུང་སྐབས་ཕེབས་འདུན་ཆེར་མེད་ཀྱང་རྨི་ལྟས་བཟང་བས།
ཐུགས་ལ་ཆོས་སྐྱོང་གིས་གདན་འདྲེན་པར་དགོངས་ནས། རྒྱུད་ཀྱི་འཆད་ཉན་རོག་ཚོ་ཆོས་
མཛད་པ་ལ་བསྐོས་ཏེ། དགུང་ལོ་དྲུག་ཅུ་རེ་དགུ་པ་རབ་བྱུང་བརྒྱད་པ་ལྕགས་ཕོ་སྟག་སྤྱི་ལོ་
༡༤ ༧༠ནས་ཆུ་སྦྲུལ་སྤྱི་ལོ་༡༤ ༧༣བར་ལོ་གསུམ་གྱི་རིང་དུ་གདན་ས་བསྐྱངས། དགུང་ལོ་
བདུན་ཅུ་དོན་གཉིས་རབ་བྱུང་བརྒྱད་པའི་ཆུ་མོ་སྦྲུལ་སྤྱི་ལོ་༡༤ ༧༣ལ་འབྲི་མཚམས་སུ་སྐུ་
གཤེགས། ཁོང་ནི་སྣར་ཐང་གི་གདན་རབས་བཅོ་བརྒྱད་པའོ། །
༡༩༽ མཁན་ཆེན་ཤེས་རབ་རྒྱལ་མཚན། །
ཁོང་ནི་བོད་རབ་བྱུང་བདུན་པའི་ལྕགས་མོ་གླང་སྤྱི་ལོ་༡༤ ༣༡ལོར་ཤབ་སྟག་ལ་
དང་ཉེ་བའི་གྲོང་སྤོ་ཁར་ཞེས་པར་གདུང་རུས་དཀར་གྱི་རིགས་སུ་སྐུ་བལྟམས། གཞོན་ནུ་
ནས་རབ་ཏུ་བྱུང་སྟེ་ རྗེ་དགེ་འདུན་གྲུབ་ཀྱི་ཞབས་ལ་གཏུགས། སྡེ་སྣོད་འཛིན་པ་ཆེན་པོར་
གྱུར་ནས་རྩེད་ཐང་དུ་པོ་ཏི་བཅོ་བརྒྱད་ཀྱི་གྲྭ་བསྐོར་མཛད། མཐིལ་དུ་བྱོན་ཏེ་མཁན་ཆེན་
བསོད་ནམས་མཆོག་གྲུབ་པ་དང་མཇལ། ཆོས་རྗེ་བྱམས་གླིང་པའི་མདུན་ནས་སྒྲ་བསླབས།
དགའ་ལྡན་དུ་བྱོན་ཏེ་རྒྱུད་སྡེ་འཛིན་པ་སྦྱིན་པ་དཔལ་ལས་དཔལ་གསང་བ་འདུས་པའི་
རྒྱུད་འགྲེལ་གསན། སླར་གཙང་དུ་བྱོན་ཏེ་སྣར་ཐང་དུ་མཚན་ཉིད་ཀྱི་འཆད་ཉན་མཛད། དེ་
ནས་ཁོང་གིས་ཚེ་འདི་ལ་མཐོང་ལམ་ཐོབ་པ་ཞིག་བྱེད་གསུང་ནས་འཆད་ཉན་མ་མཛད་
90



སྤྱིའི་དེབ་གྲངས་དང་པོ།
པར་བྱང་ཆུབ་ཆེན་པོའི་དབེན་གནས་དང་རྐང་བཞི་ཕུའི་དབེན་གནས་སོགས་སུ་ཐུགས་
དམ་གཙོ་བོར་མཛད། དེ་ནས་ཉེ་གནས་ཆེན་པོས་སྣར་ཐང་གི་མཁན་པོར་གདན་དྲངས་
ཀྱང་མ་ཕེབས་པར། རྗེ་དགེ་འདུན་གྲུབ་ཀྱི་བཀའ་ལུང་ནན་གྱིས་ཕེབས་པས་བཟློག་མ་
ནུས་པར་དགུང་ལོ་༥ ༣བོད་རབ་བྱུང་བརྒྱད་པའི་ཆུ་མོ་སྦྲུལ་སྟེ་སྤྱི་ལོ་༡༤ ༧ ༣ནས་མེ་རྟ་སྤྱི་
ལོ་༡༤ ༨༦བར་ལོ་༡༤རིང་དུ་གདན་ས་མཛད། དེ་རྗེས་མཁན་ཆེན་གྲགས་པ་ཤེས་རབ་
གདན་སར་འཁོད་ནས་ ཁོང་ཉིད་ཟུར་བཞུགས་མཛད་དེ་དབེན་གནས་སུ་ཐུགས་དམ་དུ་
བཞུགས། འདས་ལོ་མ་རྙེད། ཁོང་ནི་སྣར་ཐང་གི་གདན་རབས་བཅུ་དགུ་པའོ། །(བ)འདི་
ནས་འོག་མ་གྲགས་པ་ཤེས་རབ་བར་གདན་ས་སྟོང་པར་ལུས་ཚུལ་བཤད་ཀྱང་སྟོང་པའི་
དུས་ཚོད་ཀྱི་གོ་ས་མ་རྙེད།
བa
༢༠༽ མཁན་ཆེན་གྲགས་པ་ཤེས་རབ། །
ཁོང་ནི་བོད་རབ་བྱུང་བདུན་པའི་ཤིང་ཕོ་འབྲུག་ལོ་སྟེ་སྤྱི་ལོ་༡༤ ༢༤ལོར་གདུང་
རུས་གཉན་གྱི་རིགས་སུ་སྐུ་བལྟམས། མཁན་ཆེན་གྲགས་དོན་པའི་དྲུང་ནས་རབ་ཏུ་བྱུང་།
རྗེ་དགེ་འདུན་གྲུབ་པ་དང་། རབ་འབྱམས་པ་སྨོན་ལམ་དཔལ་བ། མཁས་པ་དཔལ་ལྡན་
ཆོས་སྐྱོང་སོགས་བླ་ཟུར་དུ་བསྟེན་ནས་སྡེ་སྣོད་ཀྱི་ཡོན་ཏན་མ་ལུས་པ་གསན། སྣར་ཐང་
ཁྲོན་སྦུག་གི་འཆད་ཉན་ཡང་མཛད། དགུང་ལོ་༦ ༣ པ་རབ་བྱུང་བརྒྱད་པའི་མེ་ཕོ་རྟ་ལོ་སྟེ་སྤྱི་
ལོ་༡༤ ༨༦ལ་གདན་སར་ཕེབས་ཏེ་རྣམ་དཀར་འཕྲིན་ལས་ཀྱི་སྒོ་ནས་འགྲོ་དོན་རྒྱ་ཆེར་
མཛད། ཁོང་ནི་དཔལ་སྣར་ཐང་གི་གདན་རབས་ཉི་ཤུ་བའོ། །་
༈ གདན་རབས་ཉི་ཤུ་བའི་རྗེས་ནས་བར་སྟོང་ལོ་བརྒྱ་ལྷག་ཙམ་སོང་རྗེས། རྒྱལ་
དབང་ལྔ་པ་ཆེན་པོ་དང་སྡེ་སྲིད་བསོད་ནམས་རབ་བརྟན་གཉིས་ཀྱིས་བཀྲ་ཤིས་ལྷུན་པོའི་
ཆོས་གཞིས་སུ་ཕུལ་བར་བཤད་པ་ལྟར་ན། དེ་ཡི་དུས་ཚོད་ནི་དགའ་ལྡན་ཕོ་བྲང་གི་སྲིད་
དབང་ཚུགས་ པ་ སྤྱི་ལོ་ ༡༦༤ ༢ རྗེས་ཙམ་ལ་ཡིན་ དགོས་ པས། གདན་ རབས་ཉི་ཤུ་པས་
གདན་ས་བཟུང་ལོ་སྤྱི་ལོ་༡༤༨༦ནས་སྤྱི་ལོ་༡༦༤༢ བར་ལ་ལོ་ ༡༥༦ཡོད་པའི་ནང་ནས།
གདན་རབས་ཉི་ཤུ་པས་ལོ་དུ་ལ་མཁན་པོ་གནང་བ་མ་ངེས་ཀྱང་ཚོད་དཔག་གིས་ལོ་སུམ་
ཅུ་ཙམ་ཞིག་བཞག་པའི་དབང་དུ་བཏང་ན་ཡང་། ད་དུང་ལོ་བརྒྱ་དང་ཉེར་དྲུག་ཡས་མས་
91



ས་མཐོའི་ བུ་མོ།
ཙམ་གདན་ས་དེ་ཉིད་འཆད་ཉན་གྱི་རྒྱུན་ཆད་དེ་གྲོང་སྔགས་པ་འགའ་ཤས་ལས་མེད་པར་
བཤད་སྲོལ་ཡོད། དེའི་ རྗེས་ལ་གདན་སའི་མཁན་པོ་བཀྲ་ཤིས་ལྷུན་པོ་ནས་གཏོང་སྲོལ་
ཡོད་པ་ལྟར། །
(བ) ༢༡༽ མངའ་རིས་པ་རྡོ་རྗེ་ལྷུན་གྲུབ། ༢༢༽ཤངས་པ་ཡེ་ཤེས་བཟང་པོ།
༢༣༽བཀྲས་ལྷུན་གྲགས་པ་དཔལ་འབྱོར། ༢༤༽ ཚེ་བརྟན་རྒྱལ་མཚན། ༢༥༽ ངག་དབང་
འཕྲིན་ལས། ༢༦༽ ངག་དབང་བཀྲ་ཤིས། ༢༧༽ ད་ལྟ་སྒོ་མང་བསྟན་འཛིན་རྒྱ་མཚོའོ། །ཞེས་སྡེ་
སྲིད་སངས་རྒྱས་རྒྱ་མཚོས་བེ་སེར་བརྩམས་ལོ་སྤྱི་ལོ་༡༦༩༨ཡས་མས་ལ་ཡིན་པར་མངོན།
དཔྱད་གཞི་ཡིག་ཆ།
(ད) དེབ་ཐེར་སྔོན་པོ།(བ)དགའ་ལྡན་ཆོས་འབྱུང་བཻཌཱུརྱ་སེར་པོ་(ལ) ལས་
ཆེན་བཀའ་གདམས་ཆོས་འབྱུང་། (ཤ) ཤཱཀྱ་གཞོན་ནུས་མཛད་པ་སྣར་ཐང་གདན་རབས།



ས་མཐོའི་ བུ་མོ།
རྒྱ་བོད་ཡིག་ཚང་མཁས་པ་དགའ་བྱེད་
ཀྱི་མཛད་པ་པོའི་སྐོར་ལ་རགས་
ཙམ་དཔྱད་པ། །
བྱམས་པ་བརྩོན་འགྲུས་ཀྱིས།
ཡིག་ཚང་མཁས་པ་དགའ་བྱེད་ཀྱི་རྩོམ་པ་པོ་དཔལ་འབྱོར་བཟང་པོའི་རུས་ནི་ལྷ་ས་
དན་བག་ཏུ་སྔགས་པ་ཞིག་གི་བུ་མོ་ལྷ་ཁང་དུ་མར་མེ་སྤོར་དུ་ཕྱིན་པ་ན་ཁྲོ་བོ་ཤིན་ཏུ་སྣ་
རིང་བ་ཞིག་གིས་སྤྱད་པ་ལས། ཁྱིའུ་སྣ་བོ་ཆེ་ཁྲོ་བོའི་ཆ་བྱད་ཅན་ལག་ན་ཁྲག་ལོང་བཟུང་
བ་ཞིག་བྱུང་བ་ཚོགས་བདག་གི་བུར་གྲགས་པའི་བརྒྱུད། མི་རབས་འགའ་ནས་ས་སྐྱ་པ་
དང༌། སྟོད་ཧོར་འཐབ་པའི་ཚེ་ནག་པོ་བདུད་འདུལ་ཞེས་པས་གཡུལ་ངོར་དཔའ་བོ་བྱས་
པས་བྱ་དགའ་ལ་གཙང་གི་བོད་འབྲོག་གང་བཟང་བར་རེ་འདོམས་ཤིག་ཅེས་གནང་བ་ན།།
ལང་འགྲོ་དང་། འབྲོག་བེ་རེ་གདམས་ཤིང་། ས་མཁར་ཡང་མི་སྡེ་བསྐུལ་ནས་བརྩིགས།
ཆབ་སྲིད་འཚམས་ཤིང་འབྱོར་པས་བརྒྱན་པའི་མི་བརྒྱུད་དྲུག་བདུན་གྱི་བར་དུ་དཔལ་ལྡན་
ས་སྐྱ་པས་ལེགས་པར་བསྐྱངས་བའི་གཙང་གཡས་རུའི་སྨད་ལང་འགྲོ་ཁང་དམར་ཞེས་བྱ་
བ་ཡུལ་གྱི་དགེ་བཅུ་ཚང་བའི་གནས་སུ། སྤྱི་ལོའི་དུས་རབས་བཅུ་བཞི་པའི་མཇུག་ཙམ་དུ་
ཁང་དམར་བ་དཔོན་བསོད་ནམས་རྒྱལ་པོ་ལ་སྲས་དཔོན་དོན་གྲུབ་རྒྱལ་པོ་དང་། དཔོན་
ཡིག་དཔལ་འབྱོར་བཟང་པོ་གཉིས་མངའ་བ་ལས་ཕྱི་མ་དཔོན་ཡིག་དཔལ་འབྱོར་བཟང་པོ་
ནི་སྐྱ་སྒོམ་གྱི་ཚུལ་དུ་རྗེ་བཙུན་འཇམ་དབྱངས་སོགས་ཀྱི་སྒོམ་བཟླས་ལ་ཤིན་ཏུ་བརྩོན་པ་
དང་ཤེས་རབ་ཆེ་ཤིང༌། རྒྱ་བོད་ཀྱི་རྒྱལ་ རབས་དང་བསྟན་རྩིས་སོགས་ཀྱི་ཡིག་ཚང་ལ་
ཤིན་ཏུ་འདྲིས་པས། འདིས་སྦྱར་བའི་ཡིག་ཚང་རྒྱས་འབྲིང་བསྡུས་པ་སོགས་མང་དུ་ཡོད་པ་
གསུངས་ཤིང་། སྤྱི་ལོ་ ༡༤ ༢༤ ལང་འགྲོ་ཕུའི་བོགས་བདག་དང་དེ་ནས་ལོ་བཅུ་ཙམ་སོང་
བའི་སྤྱི་ལོ་༡༤ ༣༤ལོར་རྒྱ་བོད་ཡིག་ཚང་མཁས་པ་དགའ་བྱེད་འདི་སྟག་སྣ་དོན་འགྲུབ་
94



སྤྱིའི་དེབ་གྲངས་དང་པོ།
ངག s
རྩེར་ བརྩམས་ པར་ གསལ། གཞན་ ཁོང་ གིས་ བརྩམས་ པའི་ ཡིག་ ཚང་ གཞན་ དག་ དང་
སོགས་སྒྲས་གང་ཞིག་བསྡུས་ཡོད་མེད་མ་ཤེས་མོད་སྤྱི་ལོ་༡༤ ༢༤ ལོར་སྟག་ལོ་ཤེས་རབ་
རིན་ཆེན་རབ་བྱུང་སྒྲུབ་པའི་སྐབས་སུ་ལང་འགྲོ་ཕུའི་བོགས་བདག་ཡིན་པར་གསལ་བ་
བཅས་ཀྱིས་ཡིག་ཚང་འདི་རྩོམ་པ་པོ་ནི། སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་ཁུ་བོ་
དཔོན་ཡིག་དཔལ་འབྱོར་བཟང་པོ་ཡིན་པ་ད་ཆ་དངོས་སུ་རྟོགས་ཐུབ་སྟེ། དེ་ཡང་། རྒྱ་བོད་
ཀྱི་རྒྱལ་ རབས་དང་བསྟན་རྩིས་སོགས་ཀྱི་ཡིག་ཚང་ལ་ཤིན་ཏུ་འདྲིས་པས། འདིས་སྦྱར་
བའི་ཡིག་ཚང་རྒྱས་འབྲིང་བསྡུས་པ་སོགས་མང་པོ་ཡོད་པར་གསུངས་པ་དང་། ཡིག་ཚང་
མཁས་པ་དགའ་བྱེད་ཀྱི་བརྗོད་བྱ་ནང་དོན་གྱི་ཆ་ནས་ཀྱང་ས་ཧོར་གྱི་འབྲེལ་བ་གཙོ་བོར་
བསྟན་པ་དང་། རྩོམ་པ་པོའི་མཚན་ཡང་ཡིག་མཁན་དཔལ་འབྱོར་བཟང་པོ་ཞེས་གསལ་བ་
བཅས་ ཀྱིས་ཡིག་ཚང་འདིའི་རྩོམ་པ་པོ་ནི། ཁང་དམར་བ་དཔོན་བསོད་ནམས་རྒྱལ་པོའི་
སྲས། བུ་དཔོན་དོན་འགྲུབ་རྒྱལ་པོ་དང་། དཔོན་ཡིག་དཔལ་འབྱོར་བཟང་པོ་གཉིས་ཡོད་
པའི་ནང་ནས་ཕྱི་མ་དཔོན་ཡིག་དཔལ་འབྱོར་བཟང་པོ་ཡིན་པ་དང༌། ཁོང་ནི་སྟག་ཚང་ལོ་
ཙཱ་བ་ཤེས་རབ་རིན་ཆེན་གྱི་ཁུ་བོ་ཡང་ཡིན་པ་བཅས་ཤེས་རྟོགས་བྱུང་། དེ་ཡང་གོང་གི་རང་
རྣམ་ལས་ཁོ་བོ་ནི་དེ་གཉིས་ཁྱིམ་སོ་སོར་མ་གྱེས་གོང་དུ་ཞེས་དང༌། ཡང་ལན་གཅིག་ཕ་
རྒན་ལ། རྣམ་གླིང་པས་ཅི་ལྟར་ཐུགས་རྗེས་བཟུང་ཡང་དཔོན་ཡིག་དགེ་འདུན་བཟང་ཙམ་
གཅིག་ལས་མི་ཡོང་། དེ་བས་རྩེ་གདོང་བླ་བྲང་བ་འདི་རྩ་བའི་དཔོན་པོ་ཡིན། ཁྱད་པར་
ལང་འགྲོ་ཕུའི་བོགས་ བདག་ རང་རེའི་ ཨ་ ཁུས་བྱེད་བཞིན་ པ་ འདི་ ཁོང་ལ་འདས་ གྲོང་
སོགས་བྱུང་ན་གཞན་དུ་འཆུག་ཉེན་ཡོད་ཅེས་ཞུས་པ་ལྟར་ན། ཕྱིས་ནས་ཁོང་གཉིས་ཁྱིམ་
སོ་སོར་བཟུང་སྟེ་དཔོན་ཡིག་དཔལ་འབྱོར་བཟང་པོ་ནི་སྤྱི་ལོ་༡༤ ༢༤ལོར་སྟག་ལོ་ཤེས་
རབ་རིན་ཆེན་རབ་བྱུང་སྒྲུབ་པའི་སྐབས་སུ་ལང་འགྲོ་ཕུའི་བོགས་བདག་ཡིན་པར་གསལ།
དེ་ནས་ལོ་བཅུ་ཙམ་སོང་བ་སྤྱི་ལོ་༡༤ ༣༤ལོར་རྒྱ་བོད་ཡིག་ཚང་མཁས་པ་དགའ་བྱེད་འདི་
སྟག་སྣ་དོན་འགྲུབ་རྩེར་བརྩམས་པར་གསལ་བ་བཅས་ཀྱིས་ཡིག་ཚང་འདི་རྩོམ་པ་པོ་ནི།
སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་ཁུ་བོ་དཔོན་ཡིག་དཔལ་འབྱོར་བཟང་པོ་ཡིན་པ་ད་
ཆ་དངོས་སུ་ར་སྤྲོད་ཐུབ་པ་བྱུང༌། །
དེ་ཡང་བོད་ཀྱི་ལོ་རྒྱུས་ཐོག་རིན་ཐང་ཆེ་བའི་དཔྱད་གཞིའི་ཡིག་ཚང་འདིའི་རྩོམ་པ་
95



ས་མཐོའི་ བུ་མོ།
པོ་སྟག་ཚང་དཔོན་ཡིག་དཔལ་འབྱོར་བཟང་པོ་ཡིན་ཡང་། ཀྲུང་དབྱངས་མི་རིགས་སློབ་གྲྭ་
ཆེན་མོ་གྲངས་ཉུང་མི་རིགས་ཀྱི་གནའ་རབས་དཔེ་ཆ་ལེགས་སྒྲིག་དང་དཔེ་སྐྲུན་གྱི་འཆར་
འགོད་འགོ་ཁྲིད་ཚོགས་ཆུང་གིས་པར་སློག་བརྒྱབ་པའི་གླེང་གཞི་ལས། རྒྱ་བོད་ཡིག་ཚང་
ཆེན་མོ་འདི་ནི་བོད་ཀྱི་ལོ་རྒྱུས་ཐོག་རིན་ཐང་ཆེ་བའི་དཔྱད་གཞིའི་ཡིག་ཆ་ཞིག་ཡིན་ཞིང་
རྒྱལ་ནང་དུ་དཔེ་རྒྱུན་ཧ་ཅང་དཀོན་པའི་གྲས་ཤིག་ཡིན། རྩོམ་པ་པོ་ནི་སྟག་ཚང་རྫོང་པ་
དཔལ་འབྱོར་རྒྱ་མཚོ་ཡིན། ཁོང་གི་ལོ་རྒྱུས་འཁོད་ པའི་ ཡིག་ཆ་ད་ ཕན་མ་མཐོང་ཡང་།
ཡིག་ཚང་འདིའི་སྟོད་ཆའི་ཤོག་གྲངས་༥༧ནང་ཡིག་ཚང་འདིའི་བརྩམས་དུས་ཀྱི་ལོ་ནི་ཤིང་
སྟག་ལོ་ཡིན་ཞེས་གསལ་ཞིང་། ཡང་ཤོག་གྲངས་༡༩༢ན་ས་ཕོ་སྤྲེལ་ལོ་ལ་རྒྱ་ནག་ཏཱ་མིང་
རྒྱལ་པོས་རྒྱལ་ས་ བླངས་ནས་ད་ལོ་ཤིང་སྟག་གི་ལོ་བར་ལོ་དྲུག་ཅུ་རེ་བདུན་སོང་ཞེས་
གསལ་བས། དེབ་ཐེར་འདི་བརྩམས་པའི་ལོ་ནི་བོད་ཀྱི་རབ་བྱུང་བདུན་པའི་ཤིང་སྟག་སྤྱི་
ལོ་༡༤ ༣༤ ལོ་ཡིན་པར་ར་འཕྲོད་ཅིང་ཞེས་པ་སོགས་ཀྱིས་རྩོམ་པ་པོའི་མཚན་དང་བརྩམས་
དུས་བཅས་ངོས་འཛིན་གནང་ཡོད་རུང་། རྫོང་པ་ཞེས་པའི་མིང་ཞིག་གསར་དུ་བསྣན་པ་
དང་བཟང་པོ་དང་རྒྱ་མཚོ་གཉིས་ཀྱང་ནོར་ཏེ་བྲིས་འདུག
ཡང་སྤྱི་ལོ་༡༩༨༥ལོར་སི་ཁྲོན་མི་རིགས་མི་སྐྲུན་ཁང་གིས་ཡིག་ཚང་འདི་པར་སྐྲུན་
བྱེད་སྐབས། རྒྱ་བོད་ཡིག་ཚང་བྱུང་ཡིག་ངོ་སྤྲོད་མདོར་བསྡུས་ཞེས་པ་དུང་དཀར་རིན་པོ་
ཆེས་གནང་བ་ལས། སྟག་ཚང་རྫོང་པ་དཔལ་འབྱོར་བཟང་པོ་ཞེས་གོང་གི་རྒྱ་མཚོ་ཞེས་
པའི་ཡིག་ནོར་དེ་བཅོས་གནང་ཡང་ རྫོང་པ་ཞེས་པའི་མིང་མུ་མཐུད་དེ་བཞག་འདུག་པ་
དང༌། ཡང་མཇུག་ཏུ་སྒྲིག་པ་པོའི་གསལ་བཤད་ལས་ཀྱང་བློ་མཐུན་ཝང་ཡའོ་ཡིས་གཅེས་
ཚག་མཛད་པའི་མ་ཕྱི་ལ་གཞི་བཞག་ཐོག བློ་མཐུན་ཁྲེང་ཅན་གྱིས་ཞུ་དག་དང་ངོ་བཤུས་
མཛད་ཚུལ་དང༌། མཁས་དབང་དུང་དཀར་བློ་བཟང་ཕྲིན་ལས་དང་། མཁས་དབང་དམུ་
དགེ་བསམ་གཏན་བློ་བཟང་ཆོས་འབྱོར་སོགས་ཀྱིས། དཔེ་ཆ་འདི་དཔེ་སྐྲུན་བྱེད་ལུགས་
ཐད་ལ་ཐུགས་འཁུར་ཟབ་བཞེས་གནང་ཚུལ་སོགས་བཤད་ཀྱང་། ཡིག་ཚང་འདི་ཡི་རྩོམ་
པ་པོ་ངོས་མ་ཟིན་པར་རྫོང་པ་ཞེས་པའི་མིང་འདི་མུ་མཐུད་བྲིས་པ་གང་ཡིན་དཔྱད་གཞིའི་
གནས་སོ།། །།



སྤྱིའི་དེབ་གྲངས་དང་པོ།
དཔྱད་གཞི།
རྒྱ་བོད་ཡིག་ ཚང་མཁས་པ་དགའ་བྱེད་ ༼དཔེ་མི་འདྲ་བ་ཁག་གསུམ༑༽དཔོན་
ཡིག་དཔལ་འབྱོར་བཟང་པོས་མཛད། སྟག་ཚང་ལོ་ཙཱ་བའི་རང་རྣམ། འཇམ་དབྱངས་ཆོས་
ཀྱི་དཔལ་འབྱོར་གྱི་རྣམ་ཐར། ཤེས་རབ་རིན་ཆེན་གྱིས་མཛད་པ།
་



ས་མཐོའི་ བུ་མོ།
གསང་ཕུ་ཆོས་གྲྭ་ཆེན་པོའི་ངོ་སྤྲོད་དང་གདན་རབས་མདོར་བསྡུས། །
ཡེ་ཤེས་ཆོས་མཚོ།
གངས་ལྗོངས་ཤེས་རིག་འབྱུང་གནས་དབུས་གཙང་གི་ཆོས་གྲྭ་ཆེན་པོ་དྲུག་གི་ནང་
ཚན། གསང་ཕུ་ནེའུ་ཐོག་གི་ཆོས་གྲྭ་ཆེན་པོ་འདི་ནི། ཁུ་རྔོག་འབྲོམ་གསུམ་གྱི་ཡ་གྱལ་རྔོག་
ལེགས་པའི་ཤེས་རབ་ཀྱིས་བོད་རབ་བྱུང་དང་པོའི་ཆུ་གླང་སྤྱི་ལོ་༡༠༧༣ལོར་བཏབ་པ་ཞིག་
ཡིན་ཞིང༌། དེ་ཡང་གསང་ཕུ་ཞེས་པའི་མིང་ནི་ཇོ་བོ་རྗེ་ཨ་ཏི་ཤས་རྔོག་ལེགས་པའི་ཤེས་
རབ་ལ། ལུང་བསྟན་པ་ནས་དངོས་སུ་དགོན་པ་བཏབ་པའི་བར་ལ་གསང་རྒྱ་མཛད་པས་
ན་གསང་དང་། ལུང་པའི་ཕུ་དེ་རུ་གད་ཐོག་ཅིག་གི་སྟེང་དུ་ནེའུ་གསེང་ཡོད་ས་དེར་ཆོས་
གྲྭའི་རྨང་བཏིང་སྟེ་བཏབ་པས་ན་གསང་ཕུ་ནེའུ་ཐོག་ཞེས་པའི་མིང་ཆགས་པ་ཡིན།
༡༽ ཆོས་སྡེ་ཆེན་པོ་འདིའི་གདན་རབས་དང་པོ་རྔོག་ལེགས་པའི་ཤེས་རབ།
བོད་རབ་བྱུང་དང་པོའི་ཆུ་གླང་སྤྱི་ལོ་༡༠༧ ༣ནས་རབ་བྱུང་དང་པོའི་ཆུ་སྤྲེལ་སྤྱི་ལོ་
༡༠༩ ༢བར་གདན་ས་ལོ་བཅུ་དགུ་མཛད་པ་ཡིན་ནམ་ཡང་ན་དེའི་བར་ལ་གདན་ས་མཛད་
མི་གཞན་ཞིག་བྱུང་ཡོད་གང་ཡིན་ཆ་མ་འཚལ། །
༢༽ རྔོག་ ལོ་ ཙཱ་ བ་ བློ་ ལྡན་ ཤེས་ རབ། བོད་ རབ་ བྱུང་ དང༌ པོའི་ ཆུ་ སྤྲེལ་ སྤྱི་
ལོ༡༠༩༢ནས་བོད་རབ་བྱུང་གཉིས་པའི་ལྕགས་སྟག་སྤྱི་ལོ་༡༡༡༠བར་གདན་ས་ལོ་བཅོ་
བརྒྱད་མཛད།
༣༽ ཞང་ཚེ་སྤོང་ཆོས་ཀྱི་བླ་མ། རྔོག་ལོ་ཆེན་པོ་ཞི་བར་གཤེགས་རྗེས་ཁོང་གི་རྒྱལ་
ཚབ་ཏུ་མངའ་གསོལ་ཏེ་བོད་རབ་བྱུང་གཉིས་པའི་ལྕགས་སྟག་སྤྱི་ལོ་༡༡༡༠ནས་ཆུ་ཁྱི་སྤྱི་ལོ་
༡༡༤ ༢བར་གསང་ཕུ་ནེའུ་ཐོག་གི་གདན་ས་ལོ་སུམ་ཅུ་སོ་གཉིས་མཛད། །
༤༽ གཉལ་བ་རི་ལུ། རབ་བྱུང་གཉིས་པའི་ཆུ་ཁྱི་སྤྱི་ལོ་༡༡༤ ༢ནས་ཤིང་བྱི་སྤྱི་ལོ་
༡༡༤༤ བར་གདན་ས་ལོ་གཉིས་མཛད།
98



སྤྱིའི་དེབ་གྲངས་དང་པོ།
༥༽སྟོད་ལུང་རྣམ་པར་བ། རབ་བྱུང་གཉིས་པའི་ཤིང་བྱི་སྤྱི་ལོ་༡༡༤ ༤ནས་ རབ་ བྱུང་ གསུམ་་
པའི་ཆུ་སྤྲེལ་སྤྱི་ལོ་༡༡༥ ༢བར་གདན་ས་ལོ་བརྒྱད་མཛད། །
༦༽ ཕྱྭ་པ་ཆོས་སེང་གེ རབ་བྱུང་གསུམ་པའི་ཆུ་སྤྲེལ་སྤྱི་ལོ་༡༡༥ ༢ནས་ལྕགས་སྟག་
སྤྱི་ལོ་༡༡༧༠བར་གདན་ས་ལོ་བཅོ་བརྒྱད་མཛད། (ར) ཁ་ཅིག་ཕྱྭ་པ་ཆོས་ཀྱི་སེང་གེས་
དང་པོ་ལོ་བཅོ་བརྒྱད་གདན་ས་པ་མཛད། དེ་ནས་དམྱལ་དུ་གྲོ་ལུང་པའི་དྲུང་དུ་ལོ་གཉིས་
བཞུགས་ པས་དེའི་བར་ལ་ གདན་ ས་ པ་མེད། དེའི་ རྗེས་ སུ་ལོ་བཅུ་བདུན་གདན་ས་པ་
གནང་བ་བཅས་སྔ་ཕྱི་དྲིལ་བས་ལོ་སུམ་ཅུ་སོ་ལྔ་གདན་ས་མཛད་ཅེས་པའང་ཡོད་ཅེས་
གསུང་། །
༧༽ རྩེགས་ དབང་ ཕྱུག་ སེང་ གེ རབ་ བྱུང་ གསུམ་ པའི་ ལྕགས་ སྟག་ སྤྱི་ ལོ་
༡༡༧༠ནས་ཤིང་ལུག་སྤྱི་ལོ་༡༡༧༥བར་ལོ་ལྔ་གདན་ས་མཛད།
༨༽ གཙང་ པ་ འཇམ་ དཔལ་ སེང་ གེ རབ་ བྱུང་ གསུམ་ པའི་ ཤིང་ ལུག་ སྤྱི་ ལོ་
༡༡༧༥ནས་ ས་ སྤྲེལ་ སྤྱི་ལོ་༡༡༨༨ བར་ གདན་ས་ལོ་བཅུ་གསུམ་མཛད། (བ)གཙང་ པ་
འཇམ་ སེང་ ཛམ་ ཛ་ནའི་སློབ་མ་ཡིན་ པར་ བཤད། (ར) འདིའི་དུས་ སུ་གླིང་སྟོད་སྨད་
གཉིས་སུ་གྱེས་ཚུལ་ཡང་། ཁ་ཅིག་དམྱལ་བ་དད་པ་བཟང་པོ་གཙང་པ་འཇམ་སེང་ལ་མ་
འདུན་པས་གྱེས་ཟེར། ཁ་ཅིག་གཙང་པ་འཇམ་སེང་གིས་ཛམ་ཅེན་ནེའི་དུས་དབོན་པོ་ཇོ་
འཕུར་ གྱི་བདག་རྐྱེན་ལ་བརྟེན་བཤད་གྲྭ་ལོགས་སུ་བཙུགས་པས་གྱེས་ཟེར། (བ)དང་
(པ)འདིར་འཛམ་སྟོན་རྡོ་རྗེ་ཤེས་རབ་ཀྱིས་གདན་ས་མཛད་ཟེར་བ་དཔྱད། །
༩༽ ཞུ་སྟོན་ཧྲལ་མོ། རབ་བྱུང་གསུམ་པའི་སྤྲེལ་སྤྱི་ལོ་༡༡༨༨ནས་ཆུ་གླང་སྤྱི་ལོ་
༡༡༩༣བར་ལོ་ལྔར་གདན་ས་མཛད། །
༡༠༽ བློ་གྲོས་འབར་བ། རབ་བྱུང་གསུམ་པའི་ཆུ་གླང་སྤྱི་ལོ་༡༡༩༣ནས་ས་རྟ་སྤྱི་
ལོ་༡༡༩༨བར་ལོ་ལྔར་གདན་ས་མཛད། །
༡༡༽ གཉལ་ ཞིག་ འཇམ་ དཔལ་ རྡོ་ རྗེ། (ཤེས་ རབ་ བླ་ མ་ ཞེས་ པའང་
འདུག)འཇམ་དཔལ་རྡོ་ རྗེས་རབ་བྱུང་གསུམ་པའི་ས་རྟ་སྤྱི་ལོ་༡༡༩༨ནས་མེ་སྟག་སྤྱི་ལོ་
༡༢༠༦བར་ལོ་བརྒྱད་གདན་ས་པ་མཛད། (པ)ནས་ལོ་༢༨གདན་ས་མཛད་པར་འདོད་པ་
དང༌(བ)ལོ་ ༡༨ བཤད་པ་རྣམས་ལོ་ཚིགས་གུང་ སྒྲིག་མི་ཐུབ་པས་ཡིག་ནོར་ཡིན་ནམ་
99



ས་མཐོའི་ བུ་མོ།
དཔྱད་པར་བྱ། (བ) (ད) རྒྱལ་བ་སོ་སྟོན་གྱིས་གདན་ས་མཛད་ཅེས་གསུངས་ཀྱང་ལོ་
ཚིགས་ གུང་ སྒྲིག་ མི་ ཐུབ། (ཏ) འདིར་ འཛིན་ སྟོན་ རྡོ་ རྗེ་ཤེས་རབ་ ཀྱིས་ གདན་ས་ལོ་
གསུམ་ མཛད་ ཅེས་ འདུག་ པས་ དཔྱད། (ཤ) མཉལ་ ཞིག་གི་ རྗེས་ ལ་ གཙང་ པ་འཇམ་
དཔལ་སེང་གེ་དང་། ཛམ་ཛ་ནེའི་གཉིས་ཀྱི་གདན་ས་སོ་སོར་བཟུང་བས་གླིང་སྟོད་སྨད་
གཉིས་གྱེས་ཞེས་པ་དེབ་སྔོན་དང་མི་འབྱོར་ཡང་དཔྱད་པར་འཚལ།
༡༢༽ རྒྱ་ འཆིང་ རུ་བ་ ཤེས་ རབ་ དབང་ཕྱུག རབ་བྱུང་གསུམ་པའི་མེ་སྟག་སྤྱི་ལོ་
༡༢༠༦ནས་རབ་བྱུང་བཞི་པའི་ཤིང་སྤྲེལ་སྤྱི་ལོ་༡༢༢༤ བར་ལོ་བཅོ་བརྒྱད་གདན་ས་མཛད།
༡༣༽ ཆུ་མིག་པ་སེང་གེ་དཔལ། རབ་བྱུང་བཞི་པའི་ཤིང་སྤྲེལ་སྤྱི་ལོ་ ༡༢༢༤ནས་
རབ་བྱུང་བཞི་པའི་ཆུ་སྟག་སྤྱི་ལོ་༡༢༤ ༢བར་ལོ་བཅོ་བརྒྱད་གདན་ས་མཛད། ཤ)མཉལ་
ཞིག་གི་ཉིང་སློབ་རྒྱལ་སྲས་ཆུ་མིག་པས་གདན་ས་མ་མཛད་ཀྱང་གླིང་སྟོད་ཀྱི་ཟུར་ཆོས་པ་
ཡུན་རིང་མཛད་ཅེས་པར་དཔྱད་པར་བྱ། །
༡༤༽ ལྡན་མ་གྲགས་པ་རིན་ཆེན། རབ་བྱུང་བཞི་པའི་ཆུ་སྟག་སྤྱི་ལོ་༡༢༤ ༢ནས་
ལྕགས་སྤྲེལ་སྤྱི་ལོ་ ༡༢༦༠བར་ལོ་བཅོ་བརྒྱད་གདན་ས་མཛད། (བ) (ར)འདིས་གདན་
ས་ལོ་༨མཛད་ཅེས་གསལ་བ་ཡིག་ནོར་ཤོར་བ་འདྲ། །
༡༥༽ ལྷོ་བྲག་པ་ཆོས་སེང། (ལྷོ་བྲག་པ་བློ་གྲོས་རྒྱལ་མཚན་ཞེས་པའང་གསལ）
རབ་བྱུང་བཞི་པའི་ལྕགས་སྤྲེལ་སྤྱི་ལོ་༡༢༦༠ནས་རབ་བྱུང་ལྔ་པའི་ཆུ་རྟ་སྤྱི་ལོ་༡༢༨༢བར་
ལོ་ཉི་ཤུ་རྩ་གཉིས་ལ་གདན་ས་མཛད། (བ) (ར）ལྷོ་བྲག་པ་བློ་གྲོས་རྒྱལ་མཚན་གྱིས་
སྔ་རྟིང་དྲིལ་བས་ལོ་ཉི་ཤུ་རྩ་གཉིས་གདན་ས་མཛད་ཅེས་དང་སྔ་ཕྱིའི་བར་དུ་ཁོང་གི་སློབ་
མ་ཉང་སྟོད་པ་ཡེ་ཤེས་མགོན་པོས་ལོ་བདུན་གདན་ས་མཛད་ཅེས་པ་འོག་གི་སོག་དབོན་
རིན་ཆེན་མགོན་པོ་དང་མི་གཅིག་ཡིན་ནམ་སྙམ་པས་དཔྱད་པར་བྱ། །
༡༦༽ སོག་དབོན་རིན་ཆེན་མགོན་པོ། རབ་བྱུང་ལྔ་པའི་ཆུ་རྟ་སྤྱི་ལོ་༡༢༨༢ནས་ས་
གླང་སྤྱི་ལོ་༡༢༨༩བར་ལོ་བདུན་གདན་ས་མཛད། །
༡༧༽ བཙན་ དགོན་ པ་ གཞོན་ནུ་ བསམ་གཏན། རབ་བྱུང་ལྔ་པའི་ས་གླང་སྤྱི་ལོ་
༡༢༨༩ནས་ས་བྱ་སྤྱི་ལོ་༡༣༠༩བར་ལོ་ཉི་ཤུ་གདན་ས་མཛད།
༡༨༽ བླ་བྲང་ཆོས་དཔལ་རྒྱལ་མཚན། རབ་བྱུང་ལྔ་པའི་ས་བྱ་སྤྱི་ལོ་༡༣༠༩ནས་
100



སྤྱིའི་དེབ་གྲངས་དང་པོ།
ཤིང་ཡོས་སྤྱི་ལོ་༡༣༡༥བར་ལོ་དྲུག་གདན་ས་མཛད།
༡༩༽ ཆོས་གྲགས་གཉིས་པ་གཞོན་ནུ་རིན་ཆེན། རབ་བྱུང་ལྔ་པའི་ཤིང་ཡོས་སྤྱི་ལོ་
༡༣༡༥ནས་རབ་བྱུང་དྲུག་པའི་མེ་ཡོས་སྤྱི་ལོ་༡༣༢༧བར་ལོ་བཅུ་གཉིས་ལ་གདན་ས་པ་
མཛད། །
བྱ
༢༠༽ ལྷ་སྟོན་ཞིག་པོ། ལྷ་སྟོན་ཞིག་པོའམ་ལྷ་སྟོན་བསོད་ནམས་རྒྱལ་མཚན་པས་
རབ་བྱུང་དྲུག་པའི་མེ་ཡོས་སྤྱི་ལོ་༡༣ ༢༧ནས་ཤིང་སྤྲེལ་སྤྱི་ལོ་༡༣༤ ༤ བར་ལོ་བཅུ་བདུན་ལ་
གདན་ས་མཛད།
༢༡༽ ཡང་ རྩེ་ པ་ ཚུལ་ ཁྲིམས་ བཟང་ པོ། རབ་ བྱུང་ དྲུག་ པའི་ ཤིང་ སྤྲེལ་ སྤྱི་ ལོ་
༡༣༤ ༤ནས་ས་གླང་སྤྱི་ལོ་༡༣༤༩བར་ལོ་ལྔ་ལ་གདན་ས་མཛད། །
༢༢༽ ལྷ་ཡུལ་བ་གྲགས་པ་བཤེས་གཉེན་གྱིས་རབ་བྱུང་དྲུག་པའི་ས་གླང་སྤྱི་ལོ་
༡༣༤༩ནས་ཆུ་སྟག་སྤྱི་ལོ་༡༣༦༢བར་ལོ་བཅུ་གསུམ་ལ་གདན་ས་མཛད། །
༢ ༣༽ བོན་སྟོན་ཤེས་རབ་བཟང་པོ། རབ་བྱུང་དྲུག་པའི་ཆུ་སྟག་སྤྱི་ལོ་༡༣༦༢ནས་
ས་བྱ་སྤྱི་ལོ་༡༣༦༩བར་ལོ་བདུན་ལ་གདན་ས་མཛད། །
༢༤༽ འཇམ་དབྱངས་རིན་ཆེན་གྲགས་པ། རབ་བྱུང་དྲུག་པའི་ས་བྱ་སྤྱི་ལོ་༡༣༦༩
ནས་མེ་འབྲུག་སྤྱི་ལོ་༡༣༧༦བར་ལོ་བདུན་ལ་གདན་ས་མཛད། །
༢༥༽ དཀའ་བཞི་པ་ཡོན་ཏན་རྒྱ་མཚོ། རབ་བྱུང་དྲུག་པའི་མེ་འབྲུག་སྤྱི་ལོ་༡༣༧༦
ནས་རབ་བྱུང་བདུན་པའི་ལྕགས་རྟ་སྤྱི་ལོ་༡༣༩༠བར་ལོ་བཅུ་བཞི་ལ་གདན་ས་མཛད། །
༢༦༽ དཀོན་མཆོག་ཚུལ་ཁྲིམས། རབ་བྱུང་བདུན་པའི་ལྕགས་རྟ་སྤྱི་ལོ་༡༣༩༠ནས་
མེ་གླང་སྤྱི་ལོ་༡༣༩༧བར་ལོ་བདུན་ལ་གདན་ས་མཛད། །
༢༧༽ རིན་ཆེན་རྣམ་རྒྱལ་གྱིས་རབ་བྱུང་བདུན་པའི་མེ་གླང་སྤྱི་ལོ་༡༣༩༧ནས་ས་
ཕག་སྤྱི་ལོ་༡༤༡༩བར་ལོ་ཉི་ཤུ་རྩ་གཉིས་ལ་གདན་ས་མཛད། །
༢༨༽ སངས་རྒྱས་ འོད་ ཆེན་ པ། རབ་བྱུང་བདུན་པའི་ས་ཕག་སྤྱི་ལོ་༡༤ ༡༩ནས་
ཤིང་སྦྲུལ་སྤྱི་ལོ་༡༤ ༢༥བར་ལོ་དྲུག་ལ་གདན་ས་མཛད། །
༢༩༽ གྲགས་པ་དཔལ། རབ་བྱུང་བདུན་པའི་ཤིང་སྦྲུལ་སྤྱི་ལོ་༡༤ ༢༥ནས་ལྕགས་
སྤྲེལ་སྤྱི་ལོ་༡༤༤༠བར་ལོ་བཅོ་ལྔ་གདན་ས་མཛད།
101



ས་མཐོའི་ བུ་མོ།
༣༠༽ དབེན་དགེ་དཀོན་མཆོག་རྒྱ་མཚོ། རབ་བྱུང་བདུན་པའི་ལྕགས་སྤྲེལ་སྤྱི་ལོ་
༡༤ ༤༠ནས་རབ་བྱུང་བརྒྱད་པའི་མེ་གླང་ སྤྱི་ལོ་༡༤༥༧བར་ལོ་བཅུ་བདུན་ལ་གདན་ས་
མཛད། །
༣༡༽ མི་ཉག་རིན་ཆེན་བཟང་པོ། རབ་བྱུང་བརྒྱད་པའི་མེ་གླང་སྤྱི་ལོ་༡༤༥༧ནས་
ཟླ་བ་བདུན་ལ་གདན་ས་མཛད།
༣༢༽ དཔལ་ལྡན་སེང་གེ རབ་བྱུང་བརྒྱད་པའི་མེ་གླང་སྤྱི་ལོ་༡༤༥༧ནས་ས་བྱི་སྤྱི་
ལོ་༡༤ ༦༨བར་ལོ་བཅུ་གཅིག་ལ་གདན་ས་མཛད། །
༣༣༽ ཚོགས་ ཆེན་ པ་ ཀུན་ དགའ་ དབང་ ཕྱུག རབ་བྱུང་བརྒྱད་པའི་ ས་བྱི་ སྤྱི་ལོ་
༡༤༦༨ནས་ལྕགས་གླང་སྤྱི་ལོ་༡༤༨༡བར་ལོ་བཅུ་གསུམ་ལ་གདན་ས་མཛད། །
༣༤༽ གུང་ རུ་ རིན་ ཆེན་ བྱང་ ཆུབ། རབ་ བྱུང་ བརྒྱད་ པའི་ ལྕགས་ གླང་ སྤྱི་ ལོ་
༡༤ ༨༡ནས་མེ་རྟ་སྤྱི་ལོ་༡༤ ༨༦བར་ལོ་དྲུག་སོང་ཟིན་ཡང་ད་ལྟ་གདན་ས་པ་མཛད་བཞིན་པ་
ཞེས་དེབ་སྔོན་ལས་གསུང༌། །
(ར）གུང་ རུ་ རིན་ ཆེན་ བྱང་ ཆུབ། རབ་ བྱུང་ བརྒྱད་ པའི་ ལྕགས་ གླང་ སྤྱི་ ལོ་
༡༤ ༨༡ནས་ས་སྤྲེལ་སྤྱི་ལོ་༡༤ ༨༨ལོ་བདུན་གདན་ས་པ་མཛད་ཅེས་གསལ།
༣༥༽ རྩེ་ ཐང་ པ་ ནམ་མཁའ་བརྟན་པ། ༣༦༽ འཆོལ་ པ་ གྲགས་ པ་ རྒྱལ་ མཚན།
༣༧༽ དམྱལ་བ་ཆོས་དཔལ་རྒྱལ་མཚན། ༣༨༽ གཙང་ཆོས་ལུང་པ་བསོད་ནམས་ལེགས་
མཆོག ༣༩༽ ཨ་མདོ་བ་ རྡོ་ རྗེ་ སེང་གེ༤༠༽ གསང་འབྲོག་པ་རྒྱལ་བ་འོད་ཟེར་ལོ་བཅུ་
བདུན། ༡༽ རྟ་ནག་ པ་ ནམ་ མཁའ་ཆོས་འཕེལ་ ལོ་བཅུ་གསུམ། ༤༢༽ མངའ་ རིས་ པ་
ལེགས་ པ་དོན་འགྲུབ་ལོ་ངོ་བཞི། ༤ ༣༽ གཞུང་པ་ཀུན་དགའ་འོད་སྲུང་ལོ་ལྔ། ༤༤༽ ཞ་
ལུ་བ་སྨོན་ལམ་དཔལ་ལོ་ངོ་གསུམ། ༤༥༽ ཤེས་རབ་ཉི་མ་ལ་གཅིག ༤༦༽ རྩེ་ཐང་བ་བློ་
གྲོས་ འབྱུང་ གནས་ ལོ་བཅུ་ བདུན། ༤ ༧༽ ཤངས་ པ་ཤེས་རབ་བློ་གྲོས་ལོ་ཉི་ཤུ་རྩ་དྲུག
༤༨༽ མངའ་ རིས་ རཏྣ་ རྡོ་ རྩ་ ལོ་ གསུམ། ༤༩༽རྩེས་ཐང་ བ་དཔལ་ལྡན་བློ་གྲོས་ལོ་ལྔ།
༥༠༽ ཞ་ལུ་བསྟན་པ་རབ་རྒྱས་ལོ་བརྒྱད། ༥༡༽ གུང་རུ་འབྲོག་ཁང་པ་བསོད་ནམས་རྒྱལ་
མཚན་ལོ་བཅུ་གཅིག ༥༢༽ དེ་ནས་ད་ལྟའི་ཆོས་སྨྲ་བའི་བཙུན་པ་རིན་ཆེན་འབྱོར་ལྡན།
102



སྤྱིའི་དེབ་གྲངས་དང་པོ།
ཟླ
གླིང་སྨད་གདན་རབས། །
༨༽ གཉལ་བ་དད་པ་བཟང་པོ། རབ་བྱུང་གསུམ་པའི་ཤིང་ལུག་སྤྱི་ལོ་༡༡༧༥ནས་
ཆུ་སྟག་སྤྱི་ལོ་༡༡༨༢བར་ལོ་བདུན་ལ་གདན་ས་མཛད། །
༩༽ ཛམ་ཙེན་ནེ། རབ་བྱུང་གསུམ་པའི་ཆུ་སྟག་སྤྱི་ལོ་༡༡༨༢ནས་ས་བྱ་སྤྱི་ལོ་༡༡༨༩
བར་ལོ་བདུན་ལ་གདན་ས་མཛད། (ཤ) འདི་གཉིས་ལ་གཞུང་པ་ཁུ་དབོན་ཞེས་བཤད། །
༡༠༽ བཟང་ པོ་ (གཟད་པ)དར་མ་འོད་དང་། བཟང་པོ་ (གཟད་པ) དོན་འགྲུབ་
གཉིས་ཀྱིས། རབ་བྱུང་གསུམ་པའི་ས་བྱ་སྤྱི་ལོ་༡༡༨༩ནས་རབ་བྱུང་བཞི་པའི་ས་ཡོས་སྤྱི་ལོ་
༡༢༡༩བར་ལོ་སུམ་ཅུ་གདན་ས་མཛད། །
༡༡༽ སློབ་དཔོན་ཇོ་ནམ། རབ་བྱུང་བཞི་པའི་ས་ཡོས་སྤྱི་ལོ་༡༢༡༩ནས་ཤིང་རྟ་སྤྱི་
ལོ་༡༢ ༣༤ བར་ལོ་བཅོ་ལྔ་ལ་གདན་ས་མཛད། (བ) འདིར་སློབ་དཔོན་ཇོ་ནམ་མ་བགྲང་
བ་ཡི་གེ་ཆད་པ་འདྲ། །
༡༢༽ རོག་གི་ཟླ་བ། རབ་བྱུང་བཞི་པའི་ཤིང་རྟ་སྤྱི་ལོ་༡༢༣༤ ནང་ཟླ་བ་དྲུག་ལ་
གདན་ས་མཛད། །
༡༣༽ སྒྲོས་ རྙིང་ པ་འོད་ཟེར་མགོན་པོ། རབ་བྱུང་བཞི་པའི་ཤིང་རྟ་སྤྱི་ལོ་༡༢ ༣༤
ནས་རབ་བྱུང་ལྔ་པའི་ས་སྦྲུལ་སྤྱི་ལོ་༡༢༦༩བར་ལོ་སུམ་ཅུ་སོ་ལྔ་ལ་གདན་ས་མཛད། (པ)
གདན་ས་ལོ་གྲངས་སུམ་ཅུ་མཛད་ཞེས་པ་དཔྱད། །
ཞང་ཚེ་སྤོང་ཆོས་ཀྱི་བླ་མས་རྔོག་ལོ་གཤེགས་པའི་ཕྱི་ལོ་རབ་བྱུང་བཅུ་གཅིག་པའི་
ལྕགས་ཕོ་སྟག་སྤྱི་ལོ་༡༡༡༠ལ་གདན་ས་མཛད་པ་ནས་བཟུང་སྒྲོས་རྙིང་པ་འོད་ཟེར་མགོན་
པོའི་གདན་ས་ལོ་སུམ་ཅུ་སོ་ལྔ་ཚང་བ་རབ་བྱུང་ལྔ་པའི་ས་སྦྲུལ་སྤྱི་ལོ་༡༢༦༩བར་ལོ་༡༥༩
བྱུང་ནའང་གདན་ས་འཛིན་པ་འགའ་རེའི་ལོ་འགོ་དང་ལོ་སྨད་ལ་ལོ་ཧྲིལ་པོ་བརྩིས་པའི་
དབང་གིས་ལོ་གསུམ་དང་གཙང་ པ་ འཇམ་སེང་གི་ལོ་བཅུ་གསུམ་བཅས་མ་བརྩིས་ན་
འཇམ་དབྱངས་ཤཱཀྱ་གཞོན་ནུས་གདན་ས་འཛིན་པའི་ལོ་རབ་བྱུང་ལྔ་པའི་མེ་སྟག་སྤྱི་ལོ་
༡༢༦༦ཡིན་ཞེས་དེབ་སྔོན་ལས་གསུངས་པ་ལ་ཏག་ཏག་ཁེལ་བ་ཡིན།
༡༤༽ འཇམ་དབྱངས་ཤཱཀྱ་གཞོན་ནུ། རབ་བྱུང་ལྔ་པའི་མེ་སྟག་སྤྱི་ལོ་༡༢༦༦ནས་
རབ་བྱུང་ལྔ་པའི་ཆུ་སྦྲུལ་སྤྱི་ལོ་༡༢༩༣བར་ལོ་ཉི་ཤུ་རྩ་བདུན་ལ་གདན་ས་མཛད།
103



ས་མཐོའི་ བུ་མོ།
༡༥༽ རྒྱ་མ་བ་བཀྲ་ཤིས་རྒྱལ་མཚན། རབ་བྱུང་ལྔ་པའི་ཆུ་སྦྲུལ་སྤྱི་ལོ་༡༢༩༣ནས་
ལྕགས་གླང་སྤྱི་ལོ་༡༣༠༡བར་ལོ་བརྒྱད་ལ་གདན་ས་མཛད།
༡༦༽ དམྱལ་པ་ཕྱོགས་ལས་རྣམ་རྒྱལ། རབ་བྱུང་ལྔ་པའི་ལྕགས་གླང་སྤྱི་ལོ་༡༣༠༡
ནས་ས་བྱ་སྤྱི་ལོ་༡༣༠༩བར་ལོ་བརྒྱད་ལ་གདན་ས་མཛད། །
༡༧༽ ཡར་འབྲོག་པ་གཞོན་ནུ་རྒྱལ་མཚན། རབ་བྱུང་ལྔ་པའི་ས་བྱ་སྤྱི་ལོ་༡༣༠༩ལ་
ཟླ་བ་གཅིག་གདན་ས་མཛད། (བ) འདིར་ཡར་འབྲོག་པ་གཞོན་ནུ་རྒྱལ་གྱིས་ཟླ་བ་བཅུ་
གཉིས་གདན་ས་གནང་བར་བཤད་པ་དཔྱད་པར་བྱ། །
༡༨༽ རྒྱལ་སྡེ་བ་གཞོན་ནུ་སེང་གེ་རབ་བྱུང་ལྔ་པའི་ས་བྱ་སྤྱི་ལོ་༡༣༠༩ནས་མེ་སྦྲུལ་
སྤྱི་ལོ་༡༣༡༧བར་ལོ་བརྒྱད་ལ་གདན་ས་མཛད། །
༡༩༽ གཙང་དཀར་བ། རབ་བྱུང་དྲུག་པའི་མེ་སྦྲུལ་སྤྱི་ལོ་༡༣༡༧ནས་ལྕགས་སྤྲེལ་
སྤྱི་ལོ་༡༣༢༠བར་ལོ་གསུམ་ལ་གདན་ས་མཛད། །
༢༠༽ བློ་གྲོས་སེང་གེ རབ་བྱུང་དྲུག་པའི་ལྕགས་སྤྲེལ་སྤྱི་ལོ་༡༣༢༠ནས་རབ་བྱུང་
དྲུག་པའི་མེ་གླང་སྤྱི་ལོ་༡༣ ༣༧བར་ལོ་བཅུ་བདུན་ལ་གདན་ས་མཛད།
༢༡༽ དར་དབང་། རབ་བྱུང་དྲུག་པའི་མེ་གླང་སྤྱི་ལོ་༡༣ ༣༧ནས་ཤིང་སྤྲེལ་སྤྱི་ལོ་
༡༣༤ ༤བར་ལོ་བདུན་ལ་གདན་ས་མཛད། །
༢༢༽ བླ་མ་ཡེ་ཤེས། རབ་བྱུང་དྲུག་པའི་ཤིང་སྤྲེལ་སྤྱི་ལོ་༡༣༤ ༤ནས་ཤིང་རྟ་སྤྱི་ལོ་
༡༣༥༤ བར་ལོ་བཅུ་ལ་གདན་ས་མཛད། །
༢༣༽ ཤེས་རབ་རྒྱལ་མཚན། རབ་བྱུང་དྲུག་པའི་ཤིང་རྟ་སྤྱི་ལོ་༡༣༥༤ནས་མེ་བྱ་
སྤྱི་ལོ་༡༣༥༧བར་ལོ་གསུམ་ལ་གདན་ས་མཛད། །
༢༤༽ གཞོན་ནུ་བློ་ལྡན། རབ་བྱུང་དྲུག་པའི་མེ་བྱ་སྤྱི་ལོ་༡༣༥༧ནས་ཆུ་ཡོས་སྤྱི་ལོ་
༡༣༦༣བར་ལོ་དྲུག་ལ་གདན་ས་མཛད།
༢༥༽ བློ་གྲོས་བརྟན་པ། རབ་བྱུང་དྲུག་པའི་ཆུ་ཡོས་སྤྱི་ལོ་༡༣༦༣ནས་མེ་རྟ་སྤྱི་ལོ་
༡༣༦༦བར་ལོ་གསུམ་ལ་གདན་ས་མཛད།
༢༦༽ ཚད་མ་སྔོན་པོ། རབ་བྱུང་དྲུག་པའི་མེ་རྟ་སྤྱི་ལོ་༡༣༦༦ནས་ལྕགས་ཕག་སྤྱི་
ལོ་༡ ༣༧༡བར་ལོ་ལྔ་ལ་གདན་ས་མཛད།
104



སྤྱིའི་དེབ་གྲངས་དང་པོ།
༢༧༽བསོད་ནམས་འཕེལ། རབ་བྱུང་དྲུག་པའི་ལྕགས་ཕག་སྤྱི་ལོ་༡༣༧༡ནས་རབ་
བྱུང་བདུན་པའི་ལྕགས་རྟ་སྤྱི་ལོ་༡༣༩༠བར་ལོ་བཅུ་དགུ་ལ་གདན་ས་མཛད།
༢༨༽ སེང་གེ་རྒྱལ་མཚན། རབ་བྱུང་བདུན་པའི་ལྕགས་རྟ་སྤྱི་ལོ་༡༣༩༠ ནས་ ས་
སྟག་སྤྱི་ལོ་༡༤༩༨བར་ལོ་བརྒྱད་ལ་གདན་ས་མཛད།
༢༩༽ བསམ་གཏན་བཟང་པོ། རབ་བྱུང་བདུན་པའི་ས་སྟག་སྤྱི་ལོ་༡༤༩༨ནས་ཤིང་
བྱ་སྤྱི་ལོ་༡༤༠༥བར་ལོ་བདུན་ལ་གདན་ས་མཛད། །
༣༠༽ སངས་རྒྱས་རྒྱལ་མཚན། རབ་བྱུང་བདུན་པའི་ཤིང་བྱ་སྤྱི་ལོ་༡༤༠༥ནས་ཤིང་
ལུག་སྤྱི་ལོ་༡༤༡༥བར་ལོ་བཅུ་ལ་གདན་ས་མཛད།
༣༡༽ བརྩོན་ འགྲུས་ སེང་ གེ་ རབ་ བྱུང་ བདུན་ པའི་ཤིང་ལུག་སྤྱི་ལོ་ ༡༤ ༡༥ ནས་
ལྕགས་གླང་སྤྱི་ལོ་༡༤ ༢༡བར་ལོ་དྲུག་ལ་གདན་ས་མཛད། །
༣༢༽ གྲྭ་ཆུང་བ་ཡོན་ཏན་རྒྱ་མཚོ། རབ་བྱུང་བདུན་པའི་ལྕགས་གླང་སྤྱི་ལོ་༡༤༢༡
ནས་མེ་རྟ་སྤྱི་ལོ་༡༤ ༢༦བར་ལོ་ལྔ་ལ་གདན་ས་མཛད།
༣ ༣༽ གསང་མདའ་ བ་ སངས་རྒྱས་ཆོས་སྐྱོང་། རབ་བྱུང་བདུན་པའི་མེ་རྟ་སྤྱི་ལོ་
༡༤ ༢༦ནས་རབ་བྱུང་བརྒྱད་པའི་ལྕགས་སྤྲེལ་སྤྱི་ལོ་༡༤ ༤༠བར་ལོ་བཅུ་བཞི་ལ་གདན་ས་
མཛད།
༣༤༽ཤེས་རབ་དཔལ་ལྡན། རབ་བྱུང་བརྒྱད་པའི་ལྕགས་སྤྲེལ་སྤྱི་ལོ་ ༡༤ ༤༠ལ་
གདན་སའི་ཁྲི་འཛིན་གནང་བཞིན་པ་ཞེས་དེབ་སྔོན་ལས་སོ། ། (བ)གླིང་སྨད་པ་ཤེས་རབ་
དཔལ་ལྡན་ རབ་བྱུང་བརྒྱད་པའི་ལྕགས་སྤྲེལ་སྤྱི་ལོ་༡༤ ༤༠ནས་ཆུ་ཕག་༡༤ ༤ ༣བར་ལོ་
གསུམ་ལ་གདན་ས་མཛད། །
༣༥༽ གཙང་ པ་ སངས་ རྒྱས་ བཟང་ པོ། ༣༦༽ རྗེ་ དབོན་ བློ་ བཟང་ ཉི་ མ། ༣༧༽
ཤངས་དགེ་འཕེལ་བ་ཕྱོགས་ལ་འོད་ཟེར་ལོ་བཅུ་གཉིས། ༣༨༽ གསང་མདའ་ཆོས་རྒྱལ་
ལོ་ གཅིག ༣༩༽ སྟག་སྟོན་ཀུན་དགའ་དཔལ་འབྱོར་ གྱི་ལོ་བཅུ་གསུམ། ༤༠༽ ར་ལུང་པ་
ཡོན་ཏན་ཆོས་འཕེལ་ལོ་བཅུ་གསུམ། ༤༡༽ རྩེ་ཐང་བ་ལྷ་དབང་དཔལ་འབྱོར་ལོ་བཅུ་དྲུག
༤༢༽ མངའ་རིས་པ་བསོད་ནམས་དཔལ་བཟང་ལོ་དྲུག ༢༽ བྱམས་པ་གླིང་པ་གྲགས་
ལོ་གཉིས། ༤༤༽གསང་མདའ་བསམ་འགྲུབ་དཔལ་བཟང་ནི་ད་ལྟའི་གདན་ས་བ་ཡིན་ལ་
105



ས་མཐོའི་ བུ་མོ།
འདི་དག་ནི་གླིང་སྨད་ཀྱི་གདན་རབས་ཡིན་ནོ། །
(པ) དཔའ་བོ་གཙུག་ལག་ཕྲེང་བའི་ཆོས་འབྱུང་མཁས་པའི་དགའ་སྟོན།
(ར) རིན་ཆེན་འབྱོར་ལྡན་གྱིས་མཛད་པ་གསང་ཕུའི་གདན་རབས་གསལ་བའི་
མེ་ལོང་།
(བ) རྔོག་ལོའི་བཤད་ བརྒྱུད་དང་ གསང་ཕུའི་གདན་ རབས་འབྲས་སྤུངས་དཔེ་
མཛོད་ ཕྱི་ལ་༥༠༦ ནང་ བཞུགས་ པ། (ཤ) ཤཱཀྱ་མཆོག་ལྡན་གྱིས་མཛད་ པའི་ རྔོག་ལོའི་
བསྟན་པ་ཇི་ལྟར་བསྐྱངས་ཚུལ་མདོ་ཙམ་བརྗོད་པ་ངོ་མཚར་གཏམ་གྱི་རོལ་མོ།
(ཏ) གསང་ཕུའི་གདན་རབས་རྣམས་ལ་བསྟོད་པ་ཚིགས་སུ་བཅད་པ་བྲིས་རྙིང་
ཆ་མི་ཚང་བ་ཞིག
(ད) དུང༌ དཀར་ བློ་ བཟང་ འཕྲིན་ལས་ཀྱིས་མཛད་ པའི་དེབ་ཐེར་དམར་ པོའི་
མཆན་འགྲེལ།
106



སྤྱིའི་དེབ་གྲངས་དང་པོ།
༄༅། །ཇོ་བོ་རྗེ་དཔལ་ལྡན་ཨ་ཏི་ཤའི་མཛད་རྣམ་ལ་མདོ་ཙམ་
དཔྱད་པ།
ཡེ་ཤེས་ལྷ་མཚོ།
ཇོ་བོ་རྗེ་དཔལ་ལྡན་ཨ་ཏི་ཤ་༩༨༢- ༡༠༥༦༼ མཚན་གཞན་ཡེ་ཤེས་གསང་བའི་རྡོ་
རྗེ་༽ནི་རྒྱ་གར་ཤར་ཕྱོགས་བྷཾ་ག་ལར་སྤྱི་ལོ་༩༨༢ལ་ཡབ་མཁན་ཆེན་ཞི་བ་འཚོ་དང་རུས་
གཅིག་པའི་རྒྱལ་པོ་དགེ་བའི་དཔལ་དང་། ཡུམ་དཔལ་མོ་འོད་ཟེར་ཅན་གཉིས་ལ་སྲས་ཆེ་
བ་པདྨའི་སྙིང་པོ་དང༌། འབྲིང་བ་ཟླ་བའི་སྙིང་པོ། ཆུང་བ་དཔལ་གྱི་སྙིང་པོ་གསུམ་འཁྲུངས་
པ་ལས་འདི་ནི་འབྲིང་བ་ཟླ་བའི་སྙིང་པོ་ཡིན་ལ། ཆུང་ངུའི་དུས་ནས་བློ་རིག་བཀྲ་ཞིང་ཚེ་
རབས་དུ་མའི་ཡི་དམ་ལྷ་མཆོག་སྒྲོལ་མས་ཞལ་གཟིགས། དགུང་ལོ་ལྔ་ལ་ཕེབས་སྐབས་
ཆོས་ཀྱི་ཚིགས་བཅད་སྣ་ཚོགས་པ་ཞལ་ནས་ཐོགས་མེད་དུ་གསུངས་པ་ཞིག་བྱུང་། དགུང་
ལོ་བཅུའི་བར་སྒྱུ་རྩལ་སྣ་ཚོགས་ དང་སྒྲ་ རིག་ པ་ དང་། ཚད་མ་རིག་པ་སོགས་ལ་སློབ་
གཉེར་གནང་བས་མཁས་པའི་གྲགས་སྙན་ཆེན་པོ་བྱུང་། རྣལ་འབྱོར་པ་ཨ་བ་དྷུ་ཏི་པ་ལ་
རྫོགས་རིམ་གྱི་དབང་རྫོགས་པར་ཞུས་ཏེ་མཚན་ཡེ་ཤེས་གསང་བའི་རྡོ་རྗེ་ཞེས་བཏགས།
དགུང་ལོ་ཉི་ཤུ་ལོན་དུས་ཡབ་ཡུམ་གཉིས་ཀྱིས་རྒྱལ་སྲིད་བཟུང་བའི་རེ་བ་གནང་བས།
རྒྱལ་རིགས་ ཀྱི་བུ་མོ་མཛེས་མ་མང་པོ་བདམས་ནས་གཉེན་སྒྲིག་གནང་བར་ཞུས་ཀྱང་།
ཞལ་བཞེས་མ་གནང་བར་མཐར་དགུང་ལོ་ཉེར་དགུར་རྡོ་རྗེ་གདན་དུ། ཕལ་ཆེན་སྡེ་པའི་
མཁན་པོ་ཤྲཱི་ལ་རཀྴི་ཏ་ལས་རབ་ཏུ་བྱུང་སྟེ་མཚན་དཱི་པཾ་ཀ་ར་ཤྲཱི་ཛྙཱ་ན་ཞེས་བྱ་བར་གསོལ།
དེ་ནས་ལོ་སུམ་ཅུ་རྩ་གཅིག་བར་དུ་ཉན་ཐོས་སྡེ་པ་བཞི་ཀའི་སྡེ་སྣོད་ཕལ་ཆེ་བ་གསན་
བསམ་མཛད་པས། སྡེ་པ་བཞི་ཀའི་བློ་འདྲི་ཡུལ་གྱི་མཁས་པ་ཆེན་པོར་གྱུར། སླར་ཡང་སྒྲ་
རིག་པའི་གཞུང་ཆེན་པོ་བརྒྱད་དང་། ཕྱི་ནང་གཉིས་ཀྱི་ཚད་མ་རིག་པ་དང་གསོ་བ་རིག་པ་
aས བ
107



ས་མཐོའི་ བུ་མོ།
སྐར་རྩིས་སོགས་རིག་པའི་གནས་མཐའ་དག་ལ་བྱང་ཆུབ་པར་སྦྱངས། བླ་མ་དྷརྨ་རཀྵི་ཏ་
ལ་ ཨོ་ཏནྟ་པུ་རིར་བྱེ་བྲག་བཤད་མཛོད་ཆེན་མོ་བམ་པོ་བརྒྱད་བརྒྱ་ཡོད་ པ་དེ་ལོ་བཅུ་
གཉིས་རིང་གསན་ཞིང༌། གཞན་ཡང་བླ་མ་ཛྙཱ་ན་ཤྲཱི་མི་ཏྲ། ཀུ་ས་ལི་ཆུང་བ། ཛེ་ཏཱ་རི། ནག་
པོ་ཞབས་ཆེན་པོ་སྟེ་བ་ལིཾ་ཨཱ་ཙཱརླ་ཡང་ཞུ། ཨ་བ་དྷུ་ཏཱི་པ་ཆུང་བ། ཌོལྕི་བ། རིགས་པའི་ཁུ་
བྱུག མ་ཏི་ཛྙཱ་ན་བོ་དྷི། ནཱ་རོ་པ། པཎྜི་ཏ་མི་ཆེན་པོ། བྷ་ཏ་ཀོ་ཊི་པ། མཁས་པ་ཆེན་པོ་དཱ་
ཆེན་པོ། ཤེས་རབ་བཟང་པོ། བྱང་ཆུབ་བཟང་པོ། རཏྣ་ཨཱ་ཀ་ར་རྣམས་ལས་ཕར་ཕྱིན་དང་
གསང་སྔགས་ཀྱི་ཆོས་མང་པོ་དང་། ཁྱད་པར་དུ་བླ་མ་གསེར་གླིང་པ་ཆོས་ཀྱི་གྲགས་པའི་
མདུན་དུ་ལོ་བཅུ་གཉིས་བཞུགས་ཏེ། བསླབ་བཏུས་དང༌། སྤྱོད་འཇུག་གི་གདམས་པ་ཐུན་
མོང་མ་ཡིན་པ་རྣམས་གསན། གསང་སྔགས་ཀྱི་ཆོས་རྣམས་བླ་མ་དང་ཇོ་བོ་གཉིས་ཕར་
གསན་ཚུར་གསན་མཛད། དེ་ནས་བླ་མ་ར་ཧུ་ལ་གྱུYའི་ཞལ་ནས་བྱམས་སྙིང་རྗེ་བྱང་ཆུབ་
སེམས་ལ་བློ་སྦྱོངས། ཐུགས་རྗེ་ཆེན་པོ་སྙིང་རྗེའི་ལྷ་ཡིན་པས་ཡི་དམ་དུ་ཟུངས་ལ། འཁོར་
བ་མ་སྟོང་བར་དུ་སེམས་ཅན་གྱི་དོན་བྱེད་པར་ཡི་དམ་དུ་ཆོས་ཤིག་གསུང་པས། བྱང་ཆུབ་
སེམས་ལ་ངེས་པ་སྔར་བས་ཀྱང་ཆེ་བར་གྱུར། དེ་ནས་རྡོ་རྗེ་གདན་ནས་རཱ་ཛ་མ་ཧཱ་པཱ་ལས་
བྲི་ཀ་མ་ལ་ཤཱི་ལར་གདན་དྲངས་ནས་དེར་བཞུགས། འདི་དུས་ཙམ་བྲི་ཀ་མ་ལ་ཤཱི་ལར་
ཉན་ཐོས་རྩ་བའི་སྡེ་བཞི་ཀ་ལས་དགེ་སློང་ཉི་ཤུ་རྩ་བདུན་རྩ་བདུན་ཏེ་ཁྱོན་བརྒྱ་རྩ་བརྒྱད་
བཞུགས་པ་དང་། ཨོ་ཏན་ཏ་པུ་རི་ན་རབ་ཏུ་བྱུང་བ་བརྒྱ་ཕྲག་ཕྱེད་དང་གསུམ། མ་གྷ་དྷར་
སྟོན་པའི་འཁོར་རྣམ་བཞི་ཆ་ཚང་བར་བཞུགས་པ་ཐམས་ཅད་ཀྱི་གཙུག་གི་ནོར་ལྟ་བུར་
གྱུར་ནས་ཐམས་ཅད་ཀྱི་ལུང་ལེན་ས་དང་། ཐེ་ཚོམ་གྱི་དྲྭ་བ་གཅོད་ས། ཕྱི་རོལ་མུ་སྟེགས་
ཀྱི་རྒོལ་བ་བཟློག་པ་པོ་སོགས་མདོར་ན་ནང་པ་སངས་རྒྱས་པ་ཡི་བསྟན་པའི་སྲོག་ཤིང་ལྟ་
བུ་ཞིག་སྟེ། ཐ་ན་ཉན་ཐོས་སྡེ་པ་བཅོ་བརྒྱད་པོ་ཀུན་གྱི་བྱིན་ལེན་ཚུན་ཆད་ཀྱང་མ་འདྲེས་
པར་མཁྱེན་པས་ཀུན་གྱི་ཕུགས་གཏུགས་སའི་གནས་བརྟེན་འདུལ་བ་འཛིན་པ་ཆེན་པོ་ཞིག་
ཏུ་བཞུགས། དེ་ནས་བོད་དུ་བྱོན་ཚུལ་ནི། མངའ་རིས་ཀྱི་བཙན་པོ་ལྷ་བླ་མ་བྱང་ཆུབ་འོད་
ཀྱིས་འདུལ་བ་སོ་ཐར་ནས་བཤད་པའི་བླང་དོར་དང་། སྔགས་རྒྱུད་ནས་བཤད་པའི་ཐབས་
ལམ་སོགས་གང་ཟག་གཅིག་གི་རྒྱུད་ལ་འགལ་བ་ཅན་དུ་གཟིགས་ཏེ་ཐེ་ཚོམ་དེ་རྣམས་
བསལ་བ་དང་། སྔོན་ཡབ་མེས་ཀྱི་དུས་སུ་མ་འགྱུར་བའི་ཆོས་རྣམས་བོད་དུ་བསྒྱུར་བའི་
108



སྤྱིའི་དེབ་གྲངས་དང་པོ།
ཕྱིར་དང་། བོད་ལ་ཕན་ཐོགས་པའི་པཎྜི་ཏ་གདན་འདྲེན་སོགས་ཀྱི་ཆེད། མངའ་རིས་སྐོར་་་
གསུམ་གྱི་བྱིས་པ་བློ་རྣོ་བ་ཉི་ཤུ་རྩ་གཅིག་ཁ་ཆེའི་ཡུལ་དུ་བཏང་བའི་ནང་ནས། བྱིས་པའི་
མཚན་ལ་ཞང་ཞུང་བ་རྗེ་ལྷུ་ཞུ་བ་ལོ་ཆེན་རིན་ཆེན་བཟང་པོ་དང་། པུ་རངས་པ་ཉི་མ་ཤེས་
རབ་བམ་ལོ་ཆུང་ལེགས་པའི་ཤེས་རབ་གཉིས་ལས་གཞན་ཕར་སོང་གི་མི་བཅུ་དགུ་ཚད་
པས་ཤི ཁོང་གཉིས་ཀྱིས་ཁ་ཆེའི་ཡུལ་གཙོ་བོར་གྱུར་ པའི་རྒྱ་གར་གྱི་མཁས་པ་ཀུན་གྱི་
ཞབས་ལ་གཏུགས་ཏེ་ཆོས་ཀྱི་ཐེ་ཚོམ་རྣམས་བཅད། བྲི་ཀ་མ་ཤི་ལའི་གཙུག་ལག་ཁང་དུ་
བོད་ལ་ཕན་ཐོགས་པའི་པཎྜི་ཏ་ཇོ་བོ་རྗེ་ཨ་ཏི་ཤ་ཡོད་པ་རྩད་ཆོད་ཀྱང་། གདན་འདྲེན་ཞུ་
བ་རྔོ་མ་ཐོགས་ནས་སླར་བོད་དུ་ཕེབས་ཏེ་ལྷ་བླ་མ་བྱང་ཆུབ་འོད་ལ། སྟོན་པ་བཅོམ་ལྡན་
འདས་ཀྱིས་གང་ཟག་དབང་པོ་རབ་འབྲིང་ལ་ལྟོས་པའི་ཆོས་ཐེག་པ་ཆེ་ཆུང་སྣ་ཚོགས་སུ་
གསུང་པ་ཀུན་འགལ་བ་མེད་ཚུལ་དང༌། བོད་ལ་ཕན་ཐོགས་པའི་པཎྜི་ཏ་ཇོ་བོ་རྗེ་ཨ་ཏི་ཤ་
ཡོད་ཚུལ་རྣམས་ཞུས་པར། ལྷ་བླ་མ་བྱང་ཆུབ་འོད་ཐུགས་ཤིན་ཏུ་དགྱེས་ཏེ་ཇོ་བོ་ཨ་ཏི་ཤ་
དེ་ངེས་པར་བོད་དུ་གདན་འདྲེན་ཞུ་དགོས་དགོངས་ཏེ། ལོ་ཙཱ་བ་རྒྱ་བརྩོན་འགྲུས་སེང་གེ་
བྱ་བ་གཙང་སྟག་ཚལ་བ་གཅིག་ཡོད་པ་དེ་ལ། གསེར་མང་པོ་བསྐུར་ནས་འཁོར་བརྒྱ་ཙམ་
དང་བཅས་ཇོ་བོ་གདན་འདྲེན་དུ་བཏང་སྟེ། ལོ་ཙཱ་བས་གསེར་རྣམས་ཇོ་བོ་ལ་ཕུལ་ཏེ་བོད་
དུ་འབྱོན་པར་ཞུ་བ་ཕུལ་བས། ཇོ་བོས་བོད་དུ་འགྲོ་བ་ལ་གཉིས་ཏེ་གཅིག་ནི་གསེར་གྱི་
ཆེད་དུ་འགྲོ་སྟེ་ང་ལ་གསེར་གྱི་དགོས་པ་མེད། གཉིས་ནི་རང་བས་གཞན་གཅེས་ཀྱིས་འགྲོ་
བ་སྟེ་དེ་ཡང་ང་ལ་མེད་པས་བོད་ལ་མི་འགྲོ་གསུང་ནས་གསེར་མ་བཞེས། ལོ་ཙཱ་བས་ཆོས་
གོས་ཀྱི་གཤམ་ལ་འཇུས་ནས་བཤུམས་ཀྱང་མ་གནང་། དེ་ནས་ལོ་ཙཱ་བ་བོད་དུ་ཚུར་ལོག་
ནས་ཇོ་བོ་གདན་འདྲེན་མ་ཐུབ་ཚུལ་བྱང་ཆུབ་འོད་ལ་ཞུས་པར། ལྷ་བཙུན་པས་ལོ་ཙཱ་བས་
དཀའ་སྤྱད་ལ་བཀའ་དྲིན་ལེགས་གསོ་དང་། ཇོ་བོ་ངེས་པར་དུ་སྤྱན་འདྲེན་ཞུ་དགོས་གལ་
སྲིད་གདན་མ་དྲོང་ན་ཇོ་བོའི་འོག་ནས་པཎྜི་ཏ་ཆེ་བ་ཞིག་སྤྱན་འདྲེན་དགོས་ཞེས་གསུངས་
ནས། དེའི་སྐབས་སུ་ལོ་ཙཱ་བ་རྒྱ་བརྩོན་འགྲུས་སེང་གེ་ལ་ནག་ཚོ་ཚུལ་ཁྲིམས་རྒྱལ་བས་
མངོན་པ་གསུང་རོགས་ཞུས་ཏེ་དཔོན་གཡོག་དྲུག་ཙམ་རྒྱ་གར་དུ་བྱོན། དེ་ནས་ནག་ཚོ་ལོ་
ཙཱ་བ་རྒྱ་གར་དུ་ལོ་གཉིས་བཞུགས་ཏེ་རྒྱ་བརྩོན་སེང་ལས་མངོན་པ་གསན། ལོ་ཙཱ་ཡང་
མཁས་པར་ཤེས་ཏེ་བོད་དུ་རྒྱགས་ལེན་དུ་ཕེབས་པར། ལྷ་བཙུན་པ་བྱང་ཆུབ་འོད་ཀྱིས་འོ་
109



ས་མཐོའི་ བུ་མོ།
སྐོལ་བོད་འདིར་བསྟན་པའི་འཕེལ་འགྲིབ་ཤིན་ཏུ་མང་། ཁྱད་པར་དུ་ཨ་ཙརྱ་དམར་པོ་དང་
ཤམ་ཐབས་སྔོན་པོ་བྱ་བ་གཉིས་བྱུང་ནས་ཆོས་ལོག་སྣ་ཚོགས་སྤེལ་ཏེ་བསྟན་པ་ལ་གནོད་
པ་ཆེན་པོ་བྱས། དེ་སྔ་པཎྜི་ཏ་དཱི་པཾ་ཀ་ར་གདན་འདྲེན་ལན་གཉིས་བཏང་ཡང་གསེར་བརླག་
སྟེ་ཕོ་ཉ་སྟོང་ལོག་ལས་མ་བྱུང་། ད་ཁྱེད་ལ་ལམ་རྒྱུས་ཀྱང་ཡོད་ཚད་པ་ཡང་གོམས་ལོ་ཙཱ་
ཡང་ཤེས་པས། དི་པཾ་ཀ་ར་སྤྱན་མི་འདྲོངས། དེའི་འོག་ནས་ཆེ་བ་ཅིག་གདན་འདྲེན་དགོས་
ཞེས་གསུངས། དེ་དུས་ཙམ་ན་ནག་ཚོ་ལོ་ཙཱ་བ་དགུང་ལོ་ཉི་ཤུ་རྩ་བདུན་ཙམ་བཞེས་ཏེ།
འདུལ་བ་མཁས་པར་མཁྱེན་པས་མཚན་འདུལ་བ་འཛིན་པར་གྲགས་པ་དེ་ཉིད་ལ་པཎྜི་
ཏར་ཞུ་རྟེན་ལ་གསེར་མང་པོ་བསྐུར་ནས་དཔོན་གཡོག་ལྔ་པཎྜི་ཏ་གདན་འདྲེན་དུ་མངགས།
དེ་ནས་ནག་ཚོ་ལོ་ཙཱ་བ་དཔོན་གཡོག་རྣམས་བྲི་ཀ་མ་ཤཱི་ལར་འབྱོར་ཏེ། རྒྱ་བརྩོན་འགྲུས་
སེང་གེ་ལ་བོད་ཀྱི་རྒྱལ་པོའི་གསུངས་ཚུལ་རྣམས་སྙན་གསན་ཞུས་པར། རྒྱའི་ཞལ་ནས་ཇོ་
བོའི་འོག་ན་ཆེ་བའི་པཎྜི་ཏ་རཏྣ་ཀཱིརྟི་བྱ་བ་དང༌། ཏ་ཐཱ་ག་ཏ་རཀྟི་ཏ། སུ་མ་ཀཱིརྟི། བི་རོ་ཙ་
ན་རཀྴི་ཏ། བལ་པོ་ཀ་ན་ཀ་ཤྲཱི་བྱ་བ་སོགས་སུམ་ཅུ་ཙམ་གྱི་མཚན་ནས་གསུངས་ཏེ་དེ་
རྣམས་ཡོད་ཀྱང་བོད་ལ་ཕན་མི་ཐོགས། ཇོ་བོ་ལ་ལྷག་པའི་བསམ་པ་གཞན་དང་ཐུན་མོང་
མ་ཡིན་པ་ཞིག་ཡོད་པས། བོད་ལ་ཕན་ཐོགས་འོང་བས་ཇོ་བོ་རང་གདན་འདྲེན་དགོས།
ཁྱེད་རྣམས་སློབ་གཉེར་ལ་འོང་བ་སྐད་གྱིས་ལ། གནས་བརྟན་རཏྣ་ཨ་ཀ་ར་ལ་གནས་ཀྱི་
སློབ་དཔོན་ཞུས་གསུངས་ཏེ་གསང་བ་གནང་། ཉིན་ཞིག་རྒྱ་དང་ནག་ཚོ་གཉིས་ཀྱིས་ཇོ་
བོའི་གཟིམ་ཁང་དུ་ཕེབས་ཏེ་གསེར་ལིང་བ་དང་ སིལ་མ་ཕུལ་ཏེ། བོད་དུ་ཕེབས་རོགས་
ཞུས་པ་ལ་ཇོ་བོས་བོད་ལ་སོང་ན་ཕན་ཐོགས་སམ་མི་ཐོགས་བརྟག་པ་བྱེད་གསུངས་ནས་
གསེར་རྣམས་ཚུར་ གནང་། བརྟག་པ་གནང་བས་བོད་ལ་ཕན་ཐོགས་ཡོང་བ་དང་། ཁྱད་
པར་དུ་ཨུ་པ་སི་ཀ་གཅིག་ལ་བརྟེན་ནས་ཕན་ཐོགས་ཆེ། (དེ་དབུས་པས་འབྲོམ་སྟོན་ཡིན་
ཟེར། གཙང་ པས་ འགར་ དགེ་ བ་ ཡིན་ཟེར། མང་ཆེ་བས་འབྲོམ་སྟོན་ཡིན་པར་འདོད)
བོད་དུ་མ་བྱོན་ན་དགུང་ལོ་དགུ་ཅུ་རྩ་གཉིས་ཐུབ། བོད་དུ་ཕེབས་ན་ལོ་ཉི་ཤུ་ཐམ་པས་ཚེ་
ཐུང་དུ་འགྲོ་བར་འདུག་གསུངས་ཀྱང་། ཇོ་བོས་བོད་ལ་ཕན་ཐོགས་པ་ཞིག་བྱུང་ན་ཚེ་ཐུང་
ན་ཡང་མི་ལྟ་སྙམ་པའི་ཐུགས་དགོངས་རྙེད། ཡང་བསྐྱར་རྡོ་རྗེ་གདན་དུ་མཆོད་པ་བྱས་ཏེ་
བརྟག་པ་གནང་བས། བོད་ལ་ཕན་ཐོགས་ཆེན་པོ་ཡོང་བའི་ལུང་བསྟན་བྱུང་སྟེ་ཕེབས་རྒྱུའི་
，
I
2
110



སྤྱིའི་དེབ་གྲངས་དང་པོ།
ཐག་བཅད། དེ་ཙ་ན་རྗེ་ནཱ་རོ་པཎ་ཆེན་བྲི་ཀ་མ་ཤཱི་ལར་ཕེབས་པ་ལ་ཐམས་ཅད་ཀྱིས་བསུ་
བ་མཛད་དེ་གདན་དྲངས། ནཱ་རོ་པའི་ཞལ་ནས་སངས་རྒྱས་བསྟན་པའི་བདག་པོ་ཇོ་བོ་དཱི་
པཾ་ཀ་ར་ཁྱོད་ཡིན་གསུངས་ཏེ། ཞག་ཉི་ཤུའི་རྗེས་སུ་ཞི་བར་གཤེགས་པའི་གདུང་ཇོ་བོས་
བོད་དུ་བསྣམས་པ་སྙེ་ཐང་གི་མཆོད་སྡོང་ནང་དུ་བཞུགས་ཡོད་པར་བཤད། དེ་ནས་ཇོ་བོའི་
མཛད་པ་རྣམས་ཚར་ནས། བོད་དུ་ཕེབས་པའི་གྲབས་བྱེད་པ་གནས་བརྟན་རཏྣ་ཨ་ཀ་རས་
མཁྱེན་ ཏེ་ གསུངས་པ། ངས་ བཀག་ ན་ ཇོ་ བོ་མི་ ཕེབས་ པའི་ ཐབས་ཤེས་ཡོད་ ཀྱང་བོད་
རྣམས་ཀྱང་སྙིང་རེ་རྗེ། ལོ་ཙཱ་བ་ཡང་ངའི་སློབ་མ་ཡིན་ཕྱིར་དམ་ཚིག་གི་སེལ་དུ་འགྲོ་བས་
ན་བོད་དུ་ལོ་གསུམ་ལ་གཡར། དེ་ནས་ང་རང་གི་པཎྜི་ཏ་འདི་བལ་ཡུལ་ཚུན་དུ་ལོ་ཙཱ་བས་
མ་བསྐྱལ་ན་དམ་ཚིག་ཉམས་ཞེས་བཀའ་གནང་། དེའི་བར་ལ་ནག་ཚོ་ལོ་ཙཱ་བ་ལོ་ཧྲིལ་པོ་
གསུམ་དང་ལོ་ངོ་ལྔ་ཙམ་སོང་། དེ་ནས་ཇོ་བོ་དགུང་ལོ་ལྔ་ཅུ་རྩ་དགུ་པ་རབ་བྱུང་དང་པོའི་
ལྕགས་འབྲུག་སྤྱི་ལོ་༡༠༤༠ལ་རྒྱ་གར་ནས་བཏེག་སྟེ་ལྕགས་སྦྲུལ་ལ་བལ་ཡུལ་དུ་བཞུགས།
འདི་ཙམ་དུ་རྒྱ་བརྩོན་འགྲུས་སེང་གེ་སྙུང་གཞི་ཚབས་ཆེ་བར་ཇོ་བོས་བྱིན་རླབས་
མཛད་ཀྱང་མ་ཕན་པར་གཤེགས། བལ་ཡུལ་དུ་ཇོ་བོའི་གྲོགས་པོ་གནས་བརྟན་འོན་པ་
ཞེས་པས་ཡོན་བདག་བྱས་ཏེ་ཟླ་བ་གཅིག་བཞུགས་རིང༌། སྤྱོད་བསྡུས་སྒྲོན་མེ་མཛད་པ་ལོ་
ཙཱ་ བས་ བསྒྱུར། ཐང་ བྷི་ ཧ་ ར་ ཞེས་ པའི་ གཙུག་ ལག་ ཁང་ ཆེན་པོ་ ཞིག་ གསར་བཞེངས་
གནང་། ཇོ་བོ་དགུང་ལོ་དྲུག་ཅུ་རེ་གཅིག་པ་སྤྱི་ལོ་༡༠༤ ༢ ཆུ་རྟ་ལ་མང་ཡུལ་གུང་ཐང་དུ་
ཕེབས་ཏེ་ལོ་གཅིག་རིང་དགེ་བཤེས་ལོ་ཙཱ་བས་ཡོན་བདག་བྱས་ཏེ་བཞུགས་སྐབས། གུང་
ཐང་གི་རྒྱབ་ན་ཁ་མོ་གྲ་མ་གདོང་བྱ་བར་ཆབ་གཏོར་འཇམ་ཆུང་མ་མཛད་པ་ལ་ད་ལྟ་ཆུ་
གཏོར་དཱི་པཾ་མ་ཟེར་སྲོལ་ཡོད། དེ་ནས་པུ་རངས་བརྒྱུད་ནས་ཕེབས་ཏེ་མཚོ་མ་ཕམ་རྩར་གྲོ་
བཏབ་སྟེ་ཆུ་སྦྱིན་མཛད་སྐབས་གུང་ཐང་པས་ཞུས་པ་བཞིན་ཁ་སར་པ་ཎི་ཆུ་སྦྱིན་མཛད་དེ།
མཐོ་ལྡིང་གི་གཙུག་ལག་ཁང་དུ་ཕྱག་ཕེབས་པ་ལ་ལྷ་བཙུན་པ་བྱང་ཆུབ་འོད་ཀྱིས་བསུ་བ་
རྒྱ་ཆེན་པོ་མཛད། རག་དུང་ཡང་དེ་དུས་ལྷ་བཙུན་པས་གསར་བཟོ་གནང་བས་ལོ་པཎ་སྤྱན་
འདྲེན་གྱི་དུང་ཞེས་གྲགས། ཇོ་བོས་ལས་འབྲས་ཀྱི་རྣམ་བཞག་གཙོ་བོར་མཛད་དེ་ཆོས་
གསུངས་པས་པཎྜི་ཏ་ལས་འབྲས་པ་ཞེས་བྱ་བར་གྲགས། ལོ་ཆེན་རིན་བཟང་གིས་ངས་མ་
ཤེས་པའི་ཆོས་ཞིག་ཞུ་རྒྱུ་མེད་རུང་རྩོད་མེད་ཀྱི་པཎྜི་ཏ་ཡིན་པས་སྣེ་ལེན་བཟང་བ་ཞིག་བྱ་
111



ས་མཐོའི་ བུ་མོ།
དགོངས་ཏེ། ཁོང་རང་གི་མཐོ་ལྡིང་དུ་གསང་ སྔགས་ཀྱི་ལྷ་ཁང་གསུམ་ཐོག་ཡོད་པ་ཞིག་
བཞེངས་པ་གཟིགས་འབུལ་དང་སྣེ་ལེན་དུ་སྤྱན་དྲངས། ཇོ་བོ་དང་ཆོས་ཀྱི་བགྲོ་གླེང་མང་
པོ་གནང་བས་ལོ་ཆེན་དད་པ་ཐུན་མོང་མ་ཡིན་པ་ཞིག་སྐྱེས་ཏེ། གསེར་སྲང་བདུན་ཕུལ་
ནས་བདེ་མཆོག་གི་རིམ་པ་དང་། རྗེ་བཙུན་མའི་བྱིན་རླབས་ཞུས་པར་ཉམས་རྟོགས་བཟང་
པོ་སྐྱེས་ཏེ། དཔེ་ཆ་དང་མཆོད་ཆས་མ་གཏོགས་དངོས་པོ་ཚང་མ་ཇོ་བོ་ལ་ཕུལ། ཇོ་བོས་
མཛད་པའི་དམ་ཚིག་བསྡུས་པ་བསྒྱུར་བས་འགྱུར་བཟང་པོ་ཞིག་བྱུང་བར་གྲགས། ཇོ་བོའི་
ལོ་ཙཱ་ལ་འགྲོ་དགོས་གསུངས་པས། ལོ་ཆེན་རིན་བཟང་གིས་དབུ་དཀར་པོ་དུང་འདྲ་བ་དེ་
བསྟན་ནས། ཁོ་བོ་ལོ་ཆེ་བས་སྒྲུབ་པ་ཞིག་བསམ་ཚུལ་ཞུས་པར་གནང་སྟེ། རྩེ་གཅིག་ཏུ་
སྒྲུབ་པ་མཛད་པས་དཔལ་འཁོར་ལོ་བདེ་མཆོག་གིས་ཞལ་གཟིགས་དངོས་གྲུབ་ཐོབ། ལྷ་
བཙུན་པ་བྱང་ཆུབ་འོད་ཀྱིས་ཇོ་བོ་ལ་གསེར་གུག་སྲང་སུམ་བརྒྱ་ཕུལ་ནས་ཞུས་པ། བོད་
ཡུལ་འདིར་བླ་མའི་མན་ངག་གིས་མ་ཟིན་པར་ཐེག་པ་གོང་འོག་གི་ལྟ་བའི་བར་གྱི་རྩོད་པ་
དང༌། གང་ཟག་གི་རྒྱུད་ཚོད་དང་མ་འབྲེལ་བའི་སྤྱོད་པ་བརླང་པོ་སོགས་ཀྱི་ཐེ་ཚོམ་འདི་
དག་བསལ་བ་དང༌། (ཐེག་པ་ཐུན་མོང་གི་དྲི་བ་གཉིས། ཕ་རོལ་ཏུ་ཕྱིན་པའི་དྲི་བ་གཉིས།
གསང་སྔགས་ཀྱི་དྲི་བ་གསུམ་བཅས།) བླ་མ་ཉིད་ཀྱིས་ཐེག་པ་ཆེན་པོའི་དོན་ཇི་ལྟར་སྐུ་
ཉམས་སུ་བཞེས་པའི་བསྟན་བཅོས་ཞིག་མཛད་པར་ཞུས་པ་ལ་བྱང་ཆུབ་ལམ་གྱི་སྒྲོན་མ།
(དོན་ལ་མཚན་དུ་གསོལ་བ་མཛད།) དེ་བླ་མ་ཉིད་དང་ལོ་ཙཱ་བ་དགེ་བའི་བློ་གྲོས་གཉིས་
ཀྱིས་མཐོ་ལྡིང་གསེར་ཁང་དུ་བསྒྱུར་བ་སོགས། བོད་ཀྱི་གདུལ་བྱའི་དོན་དཔག་ཏུ་མེད་པ་
མཛད་དེ་ལོ་གཅིག་རིང་བཞུགས་རྗེས། དགེ་བཤེས་ལོ་ཙཱ་བས་གནས་བརྟན་རཏྣ་ཨ་ཀ་
རའི་བཀའ་བཞིན་ཇོ་བོ་རྒྱ་གར་དུ་གདན་འདྲེན་བྱེད་རྩིས་ཀྱི་སྐབས་སུ། ཁམས་ནས་འབྲོམ་
སྟོན་པ་མངའ་རིས་སུ་ཇོ་བོ་མཇལ་བར་བྱོན་པ་ལ་ཇོ་བོའི་ཕྱག་སྟོན་པའི་དབུ་ཐོག་ཏུ་བཞག་
ནས་ཤིས་བརྗོད་གནང་། དེ་ནས་ཕལ་ཆེན་སྡེ་པའི་ལུགས་ལ་རས་ཡོལ་གྱིས་ནུབ་ཉལ་ཐུབ་
པར་འདོད་པ་བཞིན་མཛད་དེ། ནུབ་མོ་དབུ་སྔས་སྦྲེལ་ནས་གདམས་ངག་ཐམས་ཅད་བུམ་
པ་གང་བྱོའི་ཚུལ་གྱིས་གསན། དེ་ནས་ཞག་གསུམ་གྱི་རྗེས་སུ་ཇོ་བོ་རྒྱ་གར་དུ་གཤེགས་
རྒྱུའི་ཐུགས་དགོངས་ལ། ལྷ་བཙུན་པས་བཞུགས་པར་ཞུ་མ་ནུས་པར་ཡོད་པ་ལ། འབྲོམ་
སྟོན་པས་དབུས་ཀྱི་ལྷ་ས་བསམ་ཡས་སོགས་སུ་དགེ་འདུན་མང་པོ་བཞུགས་ཡོད་པ་དེ་
112



སྤྱིའི་དེབ་གྲངས་དང་པོ།
རྣམས་ཀྱིས་ཇོ་བོ་ཕེབས་པ་ལ་ཤིན་ཏུ་རེ་བ་ཆེ་ཚུལ་སོགས་ཞུས་པར་། དེ་ལྟར་ཡིན་ན་ངས་
དགེ་འདུན་གྱི་ངག་མི་གཅོག་པའི་དམ་བཅའ་ཡོད་པ་ཡིན་གསུངས་པ་དང་། འབྲོམ་སྟོན་པ་
སྤོབས་པ་སྐྱེས་ནས་བོད་ཀྱི་མི་ཆེན་རྣམས་ལ། ཤིང་རྟའི་དབྱིབས་འདྲ་འཛམ་གླིང་གི་ཞེས་
བྱ་བའི་ཚིགས་སུ་བཅད་པ་བཅུ་དགུ་ཉ་པ་དབང་ཕྱུག་མགོན་བརྒྱུད་དེ་དགེ་བཤེས་སྐ་བའི་
ཕྱག་ཏུ་ཕུལ། སྐ་བས་བོད་ཀྱི་མི་ཆེན་རྣམས་བསྐུལ་ཏེ་ཇོ་བོ་གདན་འདྲེན་གྱི་གྲ་སྒྲིག་མཛད།
འདིའི་སྐབས་སུ་ལོ་ཙཱ་བས་རྒྱ་གར་དུ་ཅི་མགྱོགས་ཀྱི་གདན་འདྲེན་གྱིས་བྲེལ། འབྲོམ་སྟོན་
པས་བོད་སྟོན་རྣམས་ཕེབས་སུ་རེ་བའི་ ཕྱི་འགྱང་བྱེད་བཞིན་པའི་ངང་ནས། ཇོ་བོ་དཔོན་
གཡོག་རྣམས་བལ་པོའི་རྫོང་དུ་ཕེབས། དེར་ ས་མན་སྡེ་གསུམ་འཁྲུགས་པ་ལང་སྟེ་བལ་
པོའི་རྫོང་འགགས་ནས་མ་ཐོན། དགེ་བཤེས་ལོ་ཙཱ་བ་ཐུགས་མ་བདེ་བ་ལ། ཇོ་བོས་སྒྲུབ་
པར་མ་ནུས་ པ་ལ་ཉེས་པ་མེད་གསུངས་ཏེ། སེམས་གསོ་མཛད་པས་ལོ་ཙཱ་བ་དགྱེས་ནས་དབུས་
སུ་ཕེབས་པར་མོས་མཐུན་མཛད། འདིའི་ སྐབས་ སུ་ དང༌ པོ་ ཚུར་ སྤྱན་ མ་ དྲོངས། དེ་ནས་
ཕར་སྤྱན་མ་དྲོངས། ངས་ལོ་ཙཱ་བ་སྦྱོངས་བྱ་བའི་ཞལ་ཀྱལ་ཡང་མཛད། དེ་ནས་མང་ཡུལ་
དུ་བྱོན་ནས་ལོ་གཅིག་བཞུགས་ཏེ། ཇོ་བོའི་ལྷ་ཁང་དཀར་པོ་བྱ་བ་ཞིག་བཞེངས་རྗེས་ལ་
སྟོད་དུ་ཕེབས། དེ་སྐབས་འབྲོམ་སྟོན་པའི་བཀའ་ཤོག་དབུས་ཀྱི་མི་ཆེན་རྣམས་ལ་ཕུལ་
བའི་ནང་དུ། ཁུ་སྟོན་མ་ཚུད་པར་ཁོང་གི་དགོངས་པ་ལ་སྔོན་ལ་རྒྱུགས་ཏེ་ཇོ་བོ་རང་གི་ཐོབ་
པ་ཞིག་བསམ་ནས། སྔོན་ལ་ཕེབས་ཏེ་ཇོ་བོ་མཇལ་མ་ཐག་དཀོན་མཆོག་གསུམ་མཆོད་ངོ་
བོ་ཉིད་མེད་སྒོམ་ཞེས་པའི་གདམས་པ་ཞིག་གསུངས། དེ་ནས་གཙང་ལ་སྟོད་ལྡོག་གི་ཚ་སྣ་
བྱ་བར་གང་ཟག་ཅིག་ཅར་དུ་འཇུག་པའི་ངོར་དོ་ཧ་གསུངས་པར། འབྲོམ་སྟོན་པ་སོགས་
ཀྱིས་འདི་བོད་དུ་མི་ལེགས་ཞུས་ཏེ་བཀག ཇོ་བོ་མངའ་རིས་ནས་གཙང་དུ་ཕེབས་པའི་དུས་
སུ་གཞུང་ཆེ་བ་མ་གསུངས་ཀྱང་གདམས་པ་ཆུང་ཆུང་མང་པོ་གསུངས། དེའི་དུས་སུ་འགར་
དགེ་བ། རྒྱལ་གྱི་ཞང་ཆེན་པ། སྐ་བ་ཤཱཀྱ་དབང་ཕྱུག ཁུ་རྔོག་སོགས་ཀྱིས་གྲོས་བྱས་ནས།
ཐབས་ཤེས་ཡ་བྲལ་གྱིས་འཚང་རྒྱའམ་མི་རྒྱ། བྱང་སྡོམ་ཀྱི་རྟེན་དུ་སོ་ཐར་དགོས་སམ་མི་
དགོས་དང༌། རྒྱུད་འཆད་པ་ལ་རྡོ་ རྗེ་ སློབ་དཔོན་གྱི་དབང་མ་ཐོབ་པར་བྱར་རུང་ངམ་མི་
རུང༌། ཚངས་པར་སྤྱོད་པས་གསང་བ་ཤེས་རབ་ཀྱི་དབང་བླང་དུ་རུང་ངམ་མི་རུང་། དབང་
བསྐུར་མ་བྱས་པར་གསང་སྔགས་ཀྱི་སྤྱོད་པ་བྱར་རུང་ངམ་མི་རུང་བྱ་བ་ལྔ་དྲིས་པར། ཇོ་
113



ས་མཐོའི་ བུ་མོ།
བོའི་ཞལ་ནས་དེ་རྣམས་ལྷ་བཙུན་པས་དྲིས་ནས་བྱང་ཆུབ་ལམ་གྱི་སྒྲོན་མའི་ནང་དུ་ཡོད་
ཅེས་གསུངས། དེ་ནས་ཤིང་བྱའི་ལོ་མཇུག་ཙམ་ལ་གཙང་ནས་དབུས་སུ་བྱོན་ནས། ཐོག་
མར་ ཐང་ པོ་ ཆེ་ དང༌ བསམ་ ཡས་ སོགས་ ཡར་ ཀླུངས་ ཁོག་ ཏུ་ ཕེབས་ ཏེ་ བཞུགས།
བསམ་ཡས་ཀྱི་རྒྱ་དཔེ་རྣམས་གཟིགས་ཏེ་བོད་དུ་བསྟན་པ་དར་བ་འདྲ་རྒྱ་ གར་ དུ་ ཡང་ མ་
བྱུང་ཞེས་བསྔགས་བརྗོད་མཛད། དེ་ནས་སྙེ་ཐང་དང༌། ཡེར་པ། ལྷ་ས། འཕེན་པོ་རྣམས་
སུ་ལོ་དགུ་བཞུགས་ཏེ་ཁུ་རྔོག་འབྲོམ་གསུམ། དགེ་བཤེས་སྒོམ་པ་བ། སྐ་བ་ཤཱཀྱ་དབང་
ཕྱུག་སོགས་སློབ་མའི་ཚོགས་མཐའ་ཡས་པ་རྣམས་ལ། གཞུང་ཁྲིད་མན་ངག་གི་གདམས་
པ་རྒྱ་ཆེན་པོ་བསྩལ་ཏེ་དགུང་ལོ་བདུན་ཅུ་དོན་གསུམ་པ་རབ་བྱུང་དང་པོའི་ཤིང་རྟ་༡༠༥༤
སྟོན་ཟླ་འབྲིང་པོའི་ཚེས་༢༠ལ་ཞི་བར་གཤེགས་སོ། །
༡༽ དུང་དཀར་ཚིག་མཛོད་ལྡེབ་༢༧༨ནང་། རབ་བྱུང་དང་པོའི་ལྕགས་འབྲུག་སྤྱི་ལོ་
༡༠༤༠ལ་བལ་ཡུལ་བརྒྱུད་མངའ་རིས་སུ་ཕེབས་ཏེ་ལོ་གསུམ་བཞུགས། དེ་ནས་རབ་བྱུང་
དང་པོའི་ཆུ་རྟ་སྤྱི་ལོ་༡༠༤ ༢ལ་རྒྱ་གར་དུ་ཕྱིར་ཕེབས་རྩིས་ལ་བལ་ཡུལ་མཐའ་མཚམས་སུ་
འཁྲུགས་པ་ལངས་ནས་ཕེབས་མ་ཐུབ་པར་གནས་སྐབས་ཕྱིར་འགྱངས་གནང་སྟེ་བཞུགས་
མུས་ལ། འབྲོམ་སྟོན་པ་ཕེབས་ཏེ་བོད་དབུས་གཙང་དུ་གདན་ཞུ་གནང་བ་ལྟར། ཐོག་མར་
བསམ་ཡས། ཡར་ཀླུངས་ སོགས་ སུ་ ཟླ་ཤས་བཞུགས་ ནས་ འབྲོམ་ སྟོན་ པས་སྙེ་ཐང་དུ་
གདན་དྲངས། དེར་ལོ་དགུ་དང་། འཕན་པོ་དང་། ཡེར་པ། ལྷ་ས་སོགས་སུ་ལོ་ལྔ་བཅས་
ལོ་བཅུ་བདུན་ གྱི་ རིང་ ཆོས་ གསུངས་ ཞེས་ པ་ ལྟར། ལྕགས་ འབྲུག་ སྤྱི་ལོ་ ༡༠༤༠བོད་དུ་
ཕེབས་པ་གཞིར་བཟུང་ཏེ་དགུང་ལོ་བདུན་ཅུ་དོན་གསུམ་པ་རབ་བྱུང་དང་པོའི་ཤིང་རྟ་སྤྱི་
ལོ་༡༠༥༤ ལ་ཞི་བར་གཤེགས་པ་འདོད་ན་ཡང་། བོད་དུ་ལོ་བཅུ་བདུན་བཞུགས་རྒྱུ་ལ་
ལྕགས་འབྲུག་ནས་ཤིང་རྟའི་བར་ལ་ལོ་བཅོ་ལྔ་ལས་མེད་པས་ད་དུང་ལོ་གཉིས་མི་ཚང་བ་
དང༌། ལོ་རྒྱུས་ ཡོངས་ གྲགས་ ལ་ ལྕགས་འབྲུག་ སྤྱི་ལོ་ ༡༠༤༠ལ་ རྒྱ་ གར་ནས་བཏེག་སྟེ་
ལྕགས་སྦྲུལ་ལ་བལ་ཡུལ་དུ་ཐང་བི་ཧ་རའི་གཙུག་ལག་ཁང་བཞེངས་པའི་འཆར་འགོད་
མཛད་པ་སོགས་འཕྲིན་ལས་མང་པོ་མཛད་དེ་བཞུགས་པར་བཤད་པ་དང་། དགུང་ལོ་དྲུག་



སྤྱིའི་དེབ་གྲངས་དང་པོ།
༡༦
ཅུ་རེ་ གཅིག་ པ་སྤྱི་ལོ་ ༡༠༤ ༢ཆུ་རྟ་ལ་མངའ་ རིས་སུ་ཕེབས་ཏེ་ལོ་གསུམ་བཞུགས་པར་
བཤད་པ་སོགས་དང་མཐུན་ཐབས་མེད། དེས་ན་དངོས་དོན་དགུང་ལོ་ལྔ་བཅུ་རྩ་དགུ་པ་
ལྕགས་འབྲུག་ སྤྱི་ལོ་ ༡༠༤༠ལ་རྒྱ་ གར་ ནས་ བཏེགས་ཏེ་ ལྕགས་སྦྲུལ་ལ་བལ་ ཡུལ་དུ་
བཞུགས། དགུང་ལོ་དྲུག་ཅུ་རེ་གཅིག་པ་ཆུ་རྟ་སྤྱི་ལོ་༡༠༤ ༢ལ་མངའ་རིས་སུ་ཕེབས་ཏེ་ལོ་
གསུམ་བཞུགས། དགུང་ལོ་དྲུག་ཅུ་རེ་བཞི་པ་ཤིང་བྱ་སྤྱི་ལོ་༡༠༤༥ལ་འབྲོམ་སྟོན་པ་དང་
མཇལ་ཏེ་ལོ་དེའི་མཇུག་དུ་སྐྱིད་རོང་བརྒྱུད་དབུས་སུ་ཕེབས་ཏེ། བསམ་ཡས་སོགས་ཡར་
ཀླུངས་ ཁོག་ དང༌། ཡེར་ པ། ལྷ་ས། འཕེན་ཡུལ། སྙེ་ཐང་རྣམས་ སུ་ ལོ་ དགུ་ བཞུགས་ ཏེ་
དགུང་ལོ་བདུན་ཅུ་དོན་གསུམ་པ་བོད་རབ་བྱུང་དང་པོའི་ཤིང་རྟ་སྟོན་ཟླའི་ཚེས་ཉི་ཤུ། སྤྱི་
ལོ་༡༠༥༤པ་ལ་སྙེ་ཐང་དུ་ཞི་བར་གཤེགས། །
༢༽ ཡོངས་ གྲགས་ ཀྱི་ལོ་རྒྱུས་ལྟར་ན་ཇོ་བོ་རྗེ་གདན་འདྲེན་དང་པོར་རྒྱ་བརྩོན་
འགྲུས་སེང་གེ་ལྷ་བླ་མ་ཡེ་ཤེས་འོད་ཀྱིས་མངགས་པར་བཤད་ པ་ནི་ལོ་རྒྱུས་སྤྱིའི་གོང་
བསྒྲིགས་ན་འགྲིག་དཀའ་བར་སྣང་སྟེ། ཡེ་ཤེས་འོད་མེ་ལུག་སྤྱི་ལོ་༩༤༨ལ་འཁྲུངས་ཤིང་
སྤྱི་ལོ་༡༠༡༩ལོ་འདས། ཇོ་བོ་རྗེ་ཆུ་རྟ་སྤྱི་ལོ་༩༨༢ལ་འཁྲུངས་ཤིང་སྤྱི་ལོ་༡༠༤ ༢ལོ་བོད་ལ་
ཞབས་ཀྱིས་བཅགས། ཁོང་ གཉིས་ སྤྱིར་ལོ་ ༣༤ ཙམ་གྱི་ཆེ་ཆུང་ཡོད་ལ། ཇོ་བོ་དགུང་ལོ་
ཉེར་དགུ་ལ་གཞི་ནས་རབ་བྱུང་དང་བསྙེན་རྫོགས་མཛད་ཅིང༌། དེ་ནས་ལོ་བཅུ་གཉིས་ཙམ་
རིང་བླ་མ་དྷརྨ་རཀྵི་ཏ་ལ་ཨོ་ཏནྟ་པུ་རིར་བྱེ་བྲག་བཤད་མཛོད་ཆེན་མོ་བམ་པོ་བརྒྱད་བརྒྱ་
ཡོད་པ་དེ་ལོ་བཅུ་གཉིས་རིང་གསན་ཞིང། དེ་རྗེས་ཡང་སིང་ག་ལར་ཕེབས་གསེར་གླིང་པ་
ཆོས་ ཀྱི་གྲགས་པའི་མདུན་དུ་ལོ་བཅུ་ གཉིས་བཞུགས་ཏེ། རྒྱ་གར་ཕེབས་སྐབས་ཇོ་བོ་
དགུང་ལོ་བཞི་ཅུ་ལྷག་ལ་ཕེབས་པ་ཞིག་མཁས་བཙུན་སྙན་གྲགས་ལྡན་པའི་ངང་ནས་འགྲོ་
དོན་མཛད་བཞིན་པའི་སྐབས་སུ། ལྷ་བླ་མ་ཞིང་དུ་གཤེགས་ཟིན་པས་གདན་ཞུ་བྱ་བའི་
དུས་ཚོད་ཀྱི་གུང་བསྒྲིགས་མི་ཐུབ། གཞན་ཡང་ཇོ་བོ་དགུང་ལོ་ལྔ་བཅུ་རྩ་དགུ་པ་ལ་རྒྱ་
གར་ནས་བཏེགས་ཏེ་དྲུག་ཅུ་རེ་གཅིག་པ་ཆུ་རྟ་༡༠༤ ༢ལ་མངའ་རིས་སུ་ཕེབས་སྐབས་ལྷ་བླ་
མ་གཤེགས་ནས་ལོ་ ༢ ༣ སོང་བ་ལ་གཞིགས་ན་ཡང་ཤེས་ཐུབ། སྤྱིར་བཏང་ལྷ་བླ་མ་ཡེ་
ཤེས་འོད་གར་ལོག་དམག་གིས་བཀྲོངས་ཚུལ་སོགས་འབྲོམ་སྟོན་པའི་ཇོ་བོའི་ལམ་ཡིག་ཏུ་
བཤད་པ་ནི། གྲོགས་མཆེད་ཚེ་རིང་སྒྲོལ་མས་བྲིས་པའི་ཡེ་ཤེས་འོད་ཀྱི་མཛད་རྗེས་ལ་
115



ས་མཐོའི་ བུ་མོ།
དཔྱད་པ་ལས་ཤེས་པར་བྱའོ། །དེའི་ཕྱིར་ན་ཇོ་བོ་རྗེ་གདན་ཞུས་སྔ་ཕྱི་གཉིས་དང་དངོས་
གཞི་གདན་འདྲེན་པ་པོ་ཀུན་ལྷ་བླ་མ་བྱང་ཆུབ་འོད་ཡིན་པ་ལས་ཡེ་ཤེས་འོད་ལ་འབྲེལ་བ་
མེད་པ་ཤེས་ཐུབ།
༣༽ ཇོ་བོ་རྗེ་བོད་དུ་ལོ་བཅུ་གསུམ་བཞུགས་རིང་མདོ་ཕྱོགས་ཀྱི་གཞུང་དང་མན་
ངག་གདམས་ཁྲིད་དུ་མ་དང༌། ཁྱད་པར་དུ་བློ་སྦྱོང་ལམ་རིམ་དང་བསྟན་རིམ་སོགས་མང་
པོ་གསུངས་ཏེ་ཇོ་བོ་བཀའ་གདམས་པའི་བསྟན་པ་དབུ་བརྙེས། སྔགས་ཀྱི་ཆོས་སྐོར་རྣམས་
ནི་གསང་རྒྱ་དམ་པོའི་སྒོ་ནས་མཐའ་ཡས་པ་ཞིག་གསུངས་པ་སྟེ། དེ་ཡང་ཡོལ་ཆོས་དབང་
ལ་ཀཱི་ལ་ཡའི་ཆོས་སྐོར་གྱི་སྒྲུབ་ཐབས་མང་པོ་ལྐོག་ཆོས་སུ་གནང་བ་དང་། འབྲོམ་སྟོན་པད་
ལ་ བཅུ་ གཅིག་ ཞལ་ དང༌། མི་གཡོ་བ་དང་། གཤིན་རྗེ་གཤེད། སྒྲོལ་ མ་ སོགས་ ཀྱི་སྒྲུབ་
ཐབས་ དང༌། ལྷ་བཙུན་བོ་དྷི་ རཱ་ ཛས་ ཡོན་ བདག་ ཞུས་ཏེ་སངས་ རྒྱས་ཐོད་པའི་རྒྱུད་ཀྱི་
བསྐྱེད་རྫོགས་དང་། རྡོ་ རྗེ་ གཏུམ་པོ་གོས་སྔོན་ཅན་གྱི་སྒྲུབ་ཐབས་སོགས་གསུང་འགའ་
ཞིག་གསུངས་པར་སྨྲས་ན་ཡང་། ཕྱག་རྒྱ་ཆེན་པོ་སོགས་མང་ཆེ་བ་ཞིག་ནི་ལྐོག་ཆོས་སུ་
གསུངས་པར་མངོན། དེ་ཡང་འགའ་ཞིག་གདུལ་བྱ་ཡུལ་གྱི་རྒྱུད་ཚོད་དང་བསྟུན་ཏེ་འབྲོམ་
སྟོན་པས་བཀག་པར་སྣང་སྟེ། ཇོ་བོའི་ཞལ་ནས་གསང་སྔགས་ཀྱི་སྡོམ་པ་དང༌། དོ་ཧ་རྡོ་
རྗེའི་གླུ་ལ་སོགས་པ་དང༌། ཕལ་ཆེན་སྡེ་པ་སོགས་ཉན་ཐོས་རྩ་བའི་སྡེ་བཞི་ཀུན་འཛུགས་
དབང་མེད་ན་ང་བོད་དུ་འོང་བ་ལ་དགོས་པ་མ་མཆིས་ཞེས་གསུངས་པ་སོགས་ལས་ཤེས་
སོ། །གསང་སྔགས་ཟབ་པ་མང་ཆེ་བ་ནི་འབྲོམ་སྟོན་པ་ལ་ལྐོག་ཆོས་སུ་གསུངས་པར་སྣང་
ངོ༌། །
ཇོ་བོ་རྗེའི་གསུང་འབུམ་ད་ལྟ་ང་ཚོའི་ཞིབ་འཇུག་ཁང་གིས་འཚོལ་བསྡུ་ཐུབ་པ་ནི། །
བདེན་གཉིས་འཇོག་ཚུལ། དབུ་མའི་མན་ངག་རིན་པོ་ཆེ་ཟ་མ་ཏོག་ཁ་ཕྱེ་བ། ཆོས་
ཀྱི་དབྱིངས་སུ་ལྟ་བའི་གླུ། ལྟ་སྒོམ་ཆུང་ངུ་། ལྟ་སྒོམ་འབྲིང་པོ། ལྟ་སྒོམ་ཆེན་པོ། དབུ་མའི་
མན་ངག་གི་འབུམ། བདེན་གཉིས་ཀྱི་འབུམ། བདེན་གཉིས་སྤྱི་བཤད་དང་བདེན་གཉིས་
འཇོག་ཚུལ། སྤྱོད་པ་བསྡུས་པའི་སྒྲོན་མེ། སྙིང་པོ་བསྡུས་པ། སྙིང་པོ་ངེས་པར་བསྡུས་པ།
བྱང་ཆུབ་སེམས་ནོར་བུའི་འཕྲེང་བ། བྱང་ཆུབ་སེམས་དཔའི་སྤྱོད་ པ་མདོ་ཙམ་གདམས་
116



སྤྱིའི་དེབ་གྲངས་དང་པོ།
ངག་ཏུ་བྱས་པ། ཐེག་པ་ཆེན་པོའི་ལམ་གྱི་སྒྲུབ་ཐབས་ཡི་གེར་བསྡུས་པ། ཐེག་པ་ཆེན་པོའི་
ལམ་ གྱི་ སྒྲུབ་ཐབས་ཤིན་ཏུ་བསྡུས་ པ། མདོ་ སྡེའི་ དོན་ ཀུན་ ལས་ བཏུས་ པའི་ མན་ ངག
རིགས་ཀྱི་སྨོན་ལམ། ཐེག་པ་ཆེན་པོའི་བློ་སྦྱོང་གི་རྩ་ཚིག རང་གི་བྱ་བའི་རིམ་པ་བསྐུལ་བ།
མི་དགེ་བ་བཅུའི་ལས་ཀྱི་ལམ་བསྟན་པ། ལས་རྣམ་པར་འབྱེད་པ་ཞེས་བྱ་བ། འཕྲིན་ཡིག་
སུམ་ཅུ་པ། དྲན་པ་གཅིག་པའི་མན་ངག ཇོ་བོའི་གདམས་པ་ཐུན་མོང་མ་ཡིན་པ། རིན་པོ་
ཆེ་ཟ་ར་ཚགས། གཅིག་ཚན་བཅུའི་གདམས་པ། ཇོ་བོའི་གདམས་པ་གནད་ཀྱི་ཁོང་ཟེར།
སྡེ་སྣོད་ཀྱི་ཆོས་ཐམས་ཅད་ སྒོམ་པ་དབུ་མའི་མན་ངག བྱང་ཆུབ་ལམ་གྱི་སྒྲོན་མ། སྤྱོད་
འཇུག་འཁོར་ལོ་ལྟ་བུའི་ལམ་རྒྱུད་ལ་ཇི་ལྟར་སྐྱེ་བའི་རིམ་པ། བྱང་ཆུབ་སེམས་དཔའི་སྤྱོད་
པ་ལ་འཇུག་པའི་རྣམ་བཤད། ཇོ་བོས་དགོན་པ་བ་ལ་གནང་བའི་ཕྱག་ཆེན། བཅོམ་ལྡན་
འདས་འཁོར་ལོ་བདེ་མཆོག་གི་མངོན་རྟོགས། མངོན་རྟོགས་རྣམ་འབྱེད། རྡོ་རྗེ་འཇིགས་
བྱེད་ཀྱི་སྒྲུབ་ཐབས། དཔལ་དགྱེས་པ་རྡོ་རྗེའི་སྒྲུབ་ཐབས། དེ་ཁོ་ན་ཉིད་བཅུ་པ། སྤྱན་རས་
གཟིགས་ཀྱི་སྒྲུབ་ཐབས་དཔལ་གསང་བ་འདུས་པའི་རྒྱུད་ཀྱི་རིམ་པས་སྒྲུབ་པ། འཕགས་
པ་སྤྱན་རས་གཟིགས་དབང་ཕྱུག་གི་སྒྲུབ་ཐབས། འཕགས་པ་ཡི་གེ་དྲུག་པའི་སྒྲུབ་ཐབས།
འཕགས་པ་རྟ་མགྲིན་གྱི་སྒྲུབ་ཐབས། དཔལ་རྟ་མགྲིན་གྱི་སྒྲུབ་ཐབས། ཡི་གེ་བརྒྱ་བའི་
སྒྲུབ་ཐབས། ཚེའི་སྒྲུབ་ཐབས། སྒྲོལ་མའི་སྒྲུབ་ཐབས། བློ་གྲོས་མི་ཟད་པའི་སྒྲུབ་ཐབས།
སེང་གེ་སྒྲའི་སྒྲུབ་ ཐབས། རྡོ་ རྗེ་གཏུམ་པའི་སྒྲུབ་ཐབས། རྟ་མགྲིན་གྱི་སྒྲུབ་ཐབས། ནོར་
སྦྱིན་ པའི་ སྒྲུབ་ ཐབས། འཇམ་ དབྱངས་ དཔའ་བོ་གཅིག་ཏུ། གཤིན་རྗེ་གཤེད་ནག་པོའི་
སྒྲུབ་ཐབས། ལས་སྒྲིབ་རྣམ་སྦྱོང་གི་གཟུངས་ཀྱི་སྒྲུབ་ཐབས། ངན་སོང་སྦྱོང་བའི་ཆོ་ག །མི་
འཁྲུག་པའི་སྒྲུབ་ཐབས། སྦྱིན་སྲེག་གི་ཆོ་ག །དམ་ཚིག་སྲུང་བའི་སྒྲུབ་ཐབས། གཙུག་ཏོར་
དྲི་མེད་ཀྱི་ཆོ་ག མགོན་པོ་ནག་པོའི་གཏོར་མ། སྒྲོལ་མ་དཀར་པོའི་སྒྲུབ་ཐབས། འཕགས་
མ་སྒྲོལ་མའི་སྒྲུབ་ཐབས། འཇིགས་པ་བརྒྱད་སྐྱོབ་ཀྱི་སྒྲུབ་ཐབས། སྒྲོལ་མའི་མངོན་རྟོགས་
བསྡུས་ པ། སྒྲོལ་ མའི་ བསྟོད་པ། སྒྲོལ་ བསྟོད་ཉེར་ གཅིག་མ། མི་གཡོ་བའི་སྒྲུབ་ཐབས།
སྒྲོལ་ མ་ ཉེར་ གཅིག་ གི་ སྒྲུབ་ ཐབས། ཛཾ་ བྷ་ ལ་ དཀར་ པོའི་ སྒྲུབ་ ཐབས། གསང་འདུས་
དཀྱིལ་ཆོག །སྔགས་ཀྱི་དོན་ལ་འཇུག་པ། དམ་ཚིག་སྦས་པ། དབང་གི་མན་ངག །ལྟ་བའི་
ལུང་། ཟབ་པའི་རིམ་པ། སྤྱོད་པའི་དེ་ཁོ་ན། མྱ་ངན་ལས་འདས་པ། ལོངས་སྤྱོད་ཀྱི་རྣལ་
as;
117



ས་མཐོའི་ བུ་མོ།
འབྱོར། ཁྲུས་ཀྱི་ཆོ་ག །གཞལ་ཡས་ཁང་སྦྱིན་པ། ལྷ་མཆོད་པའི་རིམ་པ། ཚོགས་ཀྱི་མཆོད་
པ། དཀྱིལ་འཁོར་གྱི་ཆོ་ག །རབ་ཏུ་གནས་པ། བདུན་ཚིགས་ཀྱི་ཆོ་ག །སྦྱིན་སྲེག་གི་ཆོ་ག །རོ་
སྲེག་གི་ཆོ་ག །ཏིང་ངེ་འཛིན་གྱི་ཚོགས་ཀྱི་ལེལུ། སྐུ་གསུང་ཐུགས་ཀྱི་རབ་གནས། ལྟུང་བ་
བཤགས་ པའི་ ཆོ་ ག །སེམས་བསྐྱེད་དང་ སྡོམ་པའི་ཆོ་ག །སྨན་བླའི་སྒྲུབ་ཐབས། ས་གཞི་
བྱིན་ཆེ་བའི་འཁོར་ལོ་བཅའ་ཐབས། དུས་མཆོད་ཆེན་པོ་བཞིའི་ཕན་ཡོན། བདེ་མཆོག་གི་
བསྟོད་ པ། རྡོ་ རྗེ་ མཁའ་ སྤྱོད་མ་ལ་བསྟོད་པ། རྡོ་རྗེ་རྣལ་འབྱོར་མ་ལ་བསྟོད་པ། དཔལ་
གསང་བ་འདུས་པའི་བསྟོད་པ། དཔལ་ཕྱག་ན་རྡོ་རྗེ་ལ་བསྟོད་པ། ཁྲོ་རྒྱལ་མི་གཡོ་བ་ལ་
བསྟོད་ པ། འཕགས་ མ་ སྒྲོལ་ མ་ ལ་ བསྟོད་ པ། ཚོགས་ ཀྱི་ བདག་ པོ་ ལ་ བསྟོད་ པ། ནོར་
བདག་ གཙོ་འཁོར་ ལྔ་ ལ་ བསྟོད་ པ། རྩ་ ལྟུང་ རྒྱ་ ཆེར་ འགྲེལ་དང་ དམ་ཚིག་ཐམས་ཅད་
བསྡུས་པ། དམ་ཚིག་ཐམས་ཅད་བསྡུས་པ། དམ་ཚིག་ཀུན་ལས་བཏུས་པ་བཅས་སོ།།
148



སྤྱིའི་དེབ་གྲངས་དང་པོ།
གུང་ཐང་རྒྱལ་པོའི་སྲས་མོ་ལྷ་རིན་ཆེན་མཚོའི་མཛད་
རྗེས་ལ་ཅུང་ཟད་དཔྱད་པ།
ཚེ་རིང་ཆོས་སྒྲོན།
དེ་ཡང་སློབ་དཔོན་ཆེན་པོ་པདྨ་འབྱུང་གནས་ཀྱིས་མང་ཡུལ་གུང་ཐང་ལ་ཁར་ལྷ་
སྲས་མུ་ཁྲི་བཙན་པོ་སོགས་བོད་ཀྱི་རྗེ་འབངས་རྣམས་ལ་གསུངས་པ། ནུབ་བྱང་ཕྱོགས་སུ་
གངས་རི་རྒྱལ་པོ་གདན་ལ་བཞུགས་པ་འདྲ་བ་ཇོ་བོ་སྐུ་ལྷ་དཔལ་རྫོང་གི་ཉེ་འདབས་སུ།
མངའ་བདག་རྒྱལ་པོ་ཁྱོད་ཀྱི་གདུང་རྒྱུད་འབྱུང་བར་འགྱུར་ཞེས་གསུངས་པ་སྟེ། མང་ཡུལ་
གུང་ཐང་གངས་རིའི་འདབས་འདི་རུ༔ ཉིད་ཀྱི་གདུང་རྒྱུད་ཕྱི་མ་བྱོན་པ་རྣམསཿ གདུང་རུས་
མ་ནོར་ཆོས་ཀྱི་རྒྱལ་སྲིད་སྐྱོངསཿ ཞེས་པ་ལྟར་གུང་ཐང་ཞེས་པ་ནི་སྲས་ནམ་མཁའ་ཉི་མའི་
གུང་ལ་སླེབས་པས་ན་གུང་ཐང་དང༌། གྲུབ་པའི་གནས་ཆེན་མང་པོ་ཡོད་པས་ན་མང་ཡུལ་
དུ་ གྲགས་པའི་ས་ཆ་འདིར། བོད་རྗེ་བཙན་པོའི་གདུང་སྲས་འོད་སྲུང་། དེའི་སྲས་དཔལ་
འཁོར་བཙན། དེའི་སྲས་མངའ་བདག་ཁྲི་བཀྲ་ཤིས་བརྩེགས་པ་དང་སྐྱིད་ལྡེ་ཉི་མ་མགོན་
གཉིས་ལས། ཁྲི་བཀྲ་ཤིས་བརྩེགས་ལ་སྲས་ཆེ་བ་དཔལ་ལྡེ། འབྲིང་བ་འོད་ལྡེ། ཆུང་བ་
སྐྱིད་ལྡེ་གསུམ་ཡོད་པ་ལས། དཔལ་ལྡེའི་སྲས་ཆེ་བ་འོད་ཟེར་ལྡེ་གུང་ཐང་དུ་ཕེབས་ཞེས་
འགའ་ཞིག་གིས་བཤད་ཀྱང་། རིག་འཛིན་ཚེ་དབང་ནོར་བུས་བཞེད་པ་ལྟར་ན། དཔལ་
ལྡེའི་སྲས་དམར་པོ་བཙན་ནམ་དམར་པོ་ལྡེ་གུང་ཐང་དུ་ཕེབས་ཏེ་རྒྱལ་གཞིས་བཟུང་བས་
གུང་ཐང་གི་རྒྱལ་རབས་ཐོག་མར་དབུ་བརྙེས། དམར་པོ་ལྡེ་གུང་ཐང་དུ་ཕེབས་པའི་དུས་ནི་
སྤྱི་ལོ་དགུ་བརྒྱ་བདུན་ཅུའི་གཡས་གཡོན་ཙམ་ཡིན་ནམ་སྙམ། རྒྱལ་པོའི་ཕོ་བྲང་དང་པོ་ནི་
ཐང་སྟོད་ཐོ་ལེ་ཞེས་པར་ཆགས་པ་སྟེ་ད་ལྟའི་སྐྱིད་རོང་རྫོང་གི་ནུབ་ཕྱོགས་སུ་སྤྱི་ལེ་ལྔ་ཙམ་
གྱི་ སར་ ཡོད། དེའི་ སྲས་ འོད་ ཟེར་ ལྡེ། དེའི་སྲས་དབང་པོ་ལྡེ། དབང་པོ་ལྡེའི་སྲས་དུང་
དཀར་ལྡེ། དེའི་སྲས་བཙན་ལྡེ། བཙན་ལྡེ་ལ་སྲས་གསུམ་བྱུང་བའི་ཆེ་བ་ལྷ་མཆོག་ལྡེའི་
119



སྐབས་སུ། རྒྱལ་པོའི་ཕོ་བྲང་གསར་དུ་བཏབ་པ་ལ་ཁབ་གོང་དུ་གྲགས་པ། ད་ལྟའི་སྐྱིད་
རོང་རྫོང་གི་བྱང་ཤར་དུ་སྤྱི་ལེ་གསུམ་ཙམ་གྱི་མཚམས་སུ་ཆགས་ཡོད། སྐབས་དེ་ཙམ་ན་རྗེ་
མི་ལ་རས་པ་ཡང་གྲུབ་པ་བརྙེས་ཏེ་གུང་ཐང་གི་ཟ་འོག་ཕུག་ཏུ་ཕེབས་པ་དང་དུས་མཚུངས་
ཞེས་གསལ། ལྷ་མཆོག་ལྡེའམ་འོད་ལྡེའི་སྲས་དབང་ཕྱུག་ལྡེ། དེའི་སྲས་སྐྱོབ་པ་ལྡེ། འདི་
ལ་སྲས་ལྕམ་སྲིང་བཞི་བྱུང་བའི་ནང་ཚན་སྲས་ཀྱི་མཚན་ལ་མགོན་པོ་ལྡེའམ་དཔུང་དམར་
དུ་ གྲགས་ པ་དང༌། སྲས་མོ་ཆེ་བ་ལྷ་གཅིག་མཛེས་མ་ནི་ས་སྐྱའི་ཟངས་ཚ་བསོད་ནམས་
རྒྱལ་མཚན་གྱི་བདག་མོར་བྱོན། འབྲིང་བའི་ལོ་རྒྱུས་མ་གསལ། ཆུང་བ་ལྷ་རིན་ཆེན་མཚོ་
སྤྱི་ལོའི་དུས་རབས་བཅུ་གཉིས་པའི་སྨད་ཙམ་ལ་སྐུ་འཁྲུངས་པར་མངོན། གཅེན་མགོན་པོ་
ལྡེ་རྒྱལ་ སྲིད་སྐྱོང་བཞིན་ པའི་སྐབས་ སུ། སྤང་ཞོད་ཆོས་གྲགས་ཀྱིས་ཡེ་ཚོའི་ཡུལ་ནས་
དམག་དྲངས་ཏེ། གཅེན་མགོན་པོ་ལྡེ་བཀྲོངས་པས་བཙུན་མོ་ལ་སྲས་མེད་པས་རྒྱལ་རྒྱུད་
ཆད་པའི་ཉེན་ཁར་སླེབས། འོན་ཀྱང་ར་ལ་དགོན་པའི་བཙུན་མ་བྱང་ཆུབ་འདྲེན་ཞེས་པ་ལ་
རྒྱལ་པོའི་ཟུར་སྲས་ཤིག་སྦྲུམ་ཡོད་པའང༌། དགྲ་དམག་ལ་འཇིགས་ནས་བྲོས་བྱོལ་གྱིས་ཕུ་
རི་དགོན་དང་། གྱམ་དགོན་པ་སོགས་སུ་བྲོས་བྱོལ་གྱིས་བཞུགས་རྗེས་ལུག་རྭ་བྱ་ཐེར་ནང་
དུ་སྐུ་འཁྲུངས་ཏེ། སྐུ་ན་ཕྲ་བའི་སྐབས་དགྲ་དམག་ལ་དོགས་ཟོན་གྱིས། བཙུན་པའི་ཆས་
གོས་ གཡོག་ནས་འཚར་ ལོངས་ བྱེད་ དུ་བཅུག་ པས་ ཕྱིས་ མཚན་ ཡང་ བཙུན་ པ་ལྡེ་ ཞེས་
གསོལ། རྒྱལ་པོ་མགོན་པོ་ལྡེ་བཀྲོངས་ཏེ་ཟུར་སྲས་བཙུན་པ་སྡེ་སྐུ་ན་མ་སོན་བར་གྱི་རིང་།
ཧ་ལམ་མི་ལོ་ཉི་ཤུ་ཙམ་གྱི་རིང་གུང་ཐང་གི་རྒྱལ་སྲིད་ཀྱི་བྱ་བ་ཐམས་ཅད་ལྷ་རིན་ཆེན་མཚོ་
ཁོང་གིས་གནང་བ་སྟེ། དེ་ཡང་མགོན་པོ་སྡེས་རྒྱལ་སྲིད་སྐྱོང་བཞིན་པའི་སྐབས་ལ་མཚོན་
ན། མགོན་པོ་ལྡེ་ལ་གུང་ཐང་རྒྱལ་པོའི་མཚན་སྙན་གྱི་ཅོད་པན་འཕྱང་བ་ཙམ་ལས་དོན་དུ།
༡ ལོ་པཎ་གྱི་ཆེ་བ་ཡངས་ཐོག་དགོན། ༢ མཐུ་ཡི་ཆེ་བ་གོ་འཆོ་དགོན། ༣ འབངས་ཀྱི་ཆེ་
བ་རོ་གམ་དགོན། ༤ ཟམ་ཕྲང་གི་ཆེ་བ་གསར་ཚོ་དགོན་བཅས་ཀྱི་དབང་ཤུགས་ཀྱིས་གུང་
ཐང་རྒྱལ་པོ་ལ་སྲིད་དབང་གི་ནུས་པ་ཆེར་མེད་པས། དེ་དང་བསྟུན་ནས་དགྲ་དམག་གིས་
བཙན་འཛུལ་བྱས་ཏེ་རྒྱལ་པོ་བཀྲོངས། རྒྱལ་སྲིད་ཕྲོགས་ཏེ་དཀའ་ཉེན་ཆེན་པོ་དེ་ལྟར་བྱུང་
བའི་སྐབས་སུ་ཡང་། རིག་འཛིན་ཚེ་དབང་ནོར་བུས། ལྷ་རིན་ཆེན་མཚོ་ནི་དགྲ་གཉེན་གང་
ལའང་ངར་ཐོན་ཞིང་བློ་གྲོས་ཀྱི་ལང་ཚོ་བརྟས་པ་ཞིག་ཡིན་ཞེས་གསུངས་པ་ལྟར། དགྲ་
120



སྤྱིའི་དེབ་གྲངས་དང་པོ།
དམག་ལ་མགོ་བཏགས་ཞུ་བ་སོགས་དང༌། སྤྱིར་བཏང་བུད་མེད་ཀྱི་བྱ་བ་ལྟ་ཞོག ཆབ་
སྲིད་ཀྱི་ཕྱོགས་ལ་སྡེ་དཔོན་ནམ་རྒྱལ་ཕྲན་གང་ཞིག་ལས་ཀྱང་བློ་སྟོབས་དང་ཕུགས་བསམ་
ཆེ་ཞིང་། བྱ་བ་སྒྲུབ་པའི་ཐབས་ལ་མཁས་པས་རྒྱལ་རྒྱུད་བཙུན་པ་ལྡེ་གསང་ཐབས་ཀྱིས་
སྐྱེད་སྲིང་བ་དང༌། དེ་སྐབས་སུ་ཆོས་སྲིད་ཀྱི་སྟོབས་ཤུགས་ཆེ་བ་ས་སྐྱ་བ་ཡིན་པས། དེ་ལ་
སྔར་ནས་གཅེན་མོ་ལྷ་གཅིག་མཛེས་མ་ཟངས་ཚ་བསོད་ནམས་རྒྱལ་མཚན་གྱི་བདག་མོར་
བཞུགས་ པའི་གཉེན་ཕྱོགས་ཡིན་པ་གཞིར་བཞག་ཐོག དངོས་རྫས་ཀྱི་ཕྱག་རྟེན་ཕུལ་ཏེ་
དམག་གཡར་ཞུས་ནས། ཡེ་ཚོའི་ཡུལ་དུ་དམག་ཕབ་སྟེ་མི་མང་པོ་བསད་ནས་དགྲ་དམག་
ལ་རྒོལ་ལན་མཐར་ཕྱིན་པ་སྤྲད། དེ་ནས་གུང་ཐང་རྒྱལ་སྲིད་བསྐྱར་གསོའི་ཆེད་དུ་ཚ་བོ་
བཙུན་པ་ལྡེ་ལ། རྒྱབ་དཔུང་སྟོབས་ཤུགས་ཅན་གྱི་གཉེན་ཞིག་འཚོལ་དགོས་པར་བསམ་
པའི་སྐབས་སུ། རང་གི་གཅེན་མོ་ལྷ་གཅིག་མཛེས་མ་ལ་སྲས་མོ་བསོད་ནམས་འབུམ་དང་
ཉི་མ་འབུམ་གཉིས་ཡོད་པ་ལས། ཉི་མ་འབུམ་ཆུ་མིག་སྡེ་དཔོན་གྱི་བཙུན་མོར་བྱིན་ཏེ་སྲས་
མོ་གཅིག་འཁྲུངས་ཀྱང་འཆམ་མཐུན་མ་བྱུང་སྟེ། ཉི་མ་འབུམ་གྱི་སེམས་ལ་སྟོད་གཙང་སོ་
ཐང་ཆུང་བ་ཤཱཀྱ་སེང་གེའི་སྙན་གྲགས་ཐོས་ནས། གཉེན་སྒྲིག་གི་རེ་བ་ཡིད་ལ་ཡོད་བཞིན་
སྐྱིད་རོང་ཇོ་བོ་མཇལ་བར་འགྲོ་རྒྱུའི་ཁ་གཡར་ཏེ། མིང་པོ་ཆོས་རྒྱལ་འཕགས་པ་ལ་གནང་
བ་ཞུས་པར། འཕགས་པའི་ཞལ་ནས། མ་ཞག་གཙང་པོའི་ཕྱོགས་འདི། །ལོང་གཏམ་ཚིག་
ལ་སྨྲ་ལྕེ་བདེ། །ལ་སྟོད་ལྷོ་ཡི་ཕྱོགས་འདི། །ཨར་རྐུན་ཇག་པའི་འཇིགས་པ་ཆེ། །སྐྱིད་རོང་
བལ་པོའི་ཕྱོགས་འདི། །ཟས་སྐོམ་བཏུང་བཅས་ཚད་པ་ཆེ། །ཞེས་ཀྱལ་ཀའི་ཚུལ་གྱིས་ཟུར་
གཏམ་དང་བཅས་གནང་བ་ཐོབ་པས། ཐང་ཆུང་དུ་ཕེབས་ཀྱང་ཤཱཀྱ་སེང་གེས་དང་ལེན་མ་
བྱས་པར་ཅི་བྱ་འདི་བྱེད་མེད་པར་གུང་ཐང་དུ་སྲུ་མོར་གཉེན་འཕྲད་དང༌། འཕགས་པ་ཝ་ཏི་
མཇལ་བར་ཕེབས་པའི་སྐབས་སུ། ཁབ་ཀྱི་ཆུ་ཚན་ཁ་ཞེས་པའི་སར་རྒྱལ་བུ་བཙུན་པ་སྡེ་
དང་སྲུ་མོ་ལྷ་རིན་ཆེན་མཚོ་གཉིས་དང་ལྷན་མཇལ་སྐབས་སུ། ལྷ་རིན་ཆེན་མཚོས་བསམ་
པར་ཚ་བོ་ན་ཕྲ་བས་ཉི་མ་འབུམ་དང་ལོ་ཁྱད་ཆེ་ན་ཡང་གུང་ཐང་རྒྱལ་སྲིད་ཉག་ཕྲ་བའི་
རྐྱེན་གྱིས། ས་པཎ་ཁུ་དབོན་ལྟ་བུ་སྟོབས་ཆེན་གྱི་རྒྱབ་བརྟེན་ཞིག་མེད་ཐབས་མེད་པས།
ད་སྐབས་སུ་བབས་པར་བསམ་ནས་བཙུན་པ་ལྡེ་དང་ཉི་མ་འབུམ་གཉིས་མཚམས་སྦྱར་ཏེ་
གཉེན་བརྩེགས་ བྱས། དེ་ཚེ་འགྲོ་མགོན་འཕགས་པས། ཉི་མ་འབུམ་ལ་མར་ཡོང་དགོས་
124



ས་མཐོའི་ བུ་མོ།
པའི་ ཕོ་ཉ་བྱུང་ བའི་ ལན་དུ། སྐྱིད་རོང་ བལ་པོའི་ ཡུལ་ འདི་ ཚད་ པ་ ཚ་གསུངས་པ་ལྟར་
གདའ་བས། བདག་སྐོམ་ནས་ཆུ་མིག་གཅིག་ནས་ཆུ་འཐུང་བས་ཉེའུ་ཞིག་ཁོག་ཏུ་ཤོར་
བས། ཁོ་མོ་མྱུར་དུ་ཡོང་ཐབས་མ་བྱུང་བས་དེ་ལ་བརྩེ་བའི་བསླབ་བྱ་ཞིག་ཞུ་ཞེས་པའི་
ལན་ དུ། འཕགས་ པས། ཆུ་ མིག་ ལེགས་ པར་ བརྟག་ ལ་ གྱིས། ཉ་ ཆུང་ ལ་ གཅེས་ སྤུས་
འཚལ། རེ་ཞིག་ དེར་ སྡོད་ན་རུང་ཞེས་གནང་བ་བཞིན་གུང་ ཐང་ རྒྱལ་པོའི་བཙུན་མོར་
བཞུགས་ཏེ། བོད་རབ་བྱུང་བཞི་པའི་ཆུ་གླང་སྤྱི་ལོ་༡༢༥ ༣ལ་མངའ་བདག་འབུམ་ལྡེ་མགོན་
པོ་སྐུ་འཁྲུངས་ཏེ་གུང་ཐང་རྒྱལ་སྲིད་སླར་ཚུགས། དེ་ནས་ལྷ་རིན་ཆེན་མཚོའི་གུང་ཐང་རྒྱལ་
སྲིད་སླར་གསོའི་བྱ་བ་ཟིན་ནས། སྔར་དམག་བརྒྱབ་སྟེ་མི་མང་པོ་བསད་པའི་སྡིག་སྦྱོང་
དང་སངས་རྒྱས་ཀྱི་བསྟན་པ་འཛུགས་པའི་ཆེད། ཁབ་གོང་གི་ལྷ་ཁང་དམར་པོ་ཞེས་པའི་
དགོན་པ་དང་། ནོར་ གནས་ གསར་ གྱི་ལྷ་ཁང་སོགས་དགོན་པ་མང་པོ་གསར་བཞེངས་
མཛད། ཆོས་མཁར་དགོན་དུ་རྒྱུད་བརྟག་གཉིས་ཀྱི་བཤད་གྲྭ་དང་། འོམ་ཕུག་དགོན་དུ་རྩ་
རྒྱུད་ གསང་ བ་ སྙིང་ པོའི་ བཤད་གྲྭ་བཙུགས། གདུང་ ཕུག་ ཏུ་ ཉམས་ ལེན་མཛད་ནས་
བཞུགས་ཏེ་དེ་རུ་མདོ་མང་གླེགས་བམ་བཞི་བཅུ་གསར་བཞེངས་གནང་ནས། གསུང་སྒྲོག་
གི་མཆོད་གནས་རྒྱུན་བར་མ་ཆད་པ་བཙུགས་པ་སོགས་མཛད་དེ། སྐུ་ཚེ་སྨད་ལ་ཐུགས་
དམ་ཉམས་བཞེས་གནང་སྟེ་ཆོས་མཐར་ཕྱིན་པ་མཛད་དེ་ཞི་བར་གཤེགས་སོ། །ཀཐོག་
རིག་འཛིན་ཆེན་པོས་བུད་མེད་གཅིག་ལ་ཡ་རབས་ཀྱི་གཏམ་དཔེར་འོས་པ་ཞེས་བསྔགས་
བརྗོད་མཛད་པ་དོན་ལ་གནས་སོ།། །།
#eglazuragon
122



ས་མཐེའི་ བུ་མོ།
ལྷ་བླ་མ་ཡེ་ཤེས་འོད་ཀྱི་མཛད་རྗེས་ལ་
རགས་ཙམ་དཔྱད་པ།
ཚེ་རིང་སྒྲོལ་མས།
དེ་ཡང་རྒྱལ་པོ་ཁྲི་དར་མ་འུ་དུམ་བཙན་གྱི་སྲས་ཁྲི་དར་མ་འོད་སྲུང་དང༌། ཁྲི་ལྡེ་
ཡུམ་བརྟན་གཉིས། ཁྲི་དར་མ་འོད་སྲུང་གི་སྲས་ལ་མངའ་བདག་དཔལ་འཁོར་བཙན།
དེའི་སྲས་ཁྲི་བཀྲ་ཤིས་བརྩེགས་དང༌། སྐྱིད་ལྡེ་ཉི་མ་མགོན་གཉིས། ཉི་མ་མགོན་མངའ་
རིས་ སུ་ ཕེབས་ པ་ ལ་ སྲས་ དཔལ་ གྱི་ མགོན་ དང་། ལྡེ་གཙུག་མགོན། བཀྲ་ཤིས་མགོན་
གསུམ་བྱུང་བ་ལ་སྟོད་ཀྱི་མགོན་གསུམ་ཞེས་གྲགས་པའི་ནང་ནས་བཀྲ་ཤིས་མགོན་གྱིས་
པུ་ རངས། ཞང་ ཞུང་ ། གློ་བོ། དོལ་ བོ། གུ་ གེ ཡ་ ཚེ་ སོགས་ ལ་ མངའ་ དབང་ མཛད་ དེ་
རིགས་ སྲས་འོད་ཀྱི་རྒྱལ་མཚན་སྐུ་འཁྲུངས། དེ་ལ་སྲས་གཅེན་ཁོ་རེ་དང་། གཅུང་སྲོང་ངེ་
གཉིས་ སྐུ་ འཁྲུངས་ ཏེ་ཁོ་ རེས་ པུ་ རངས་ ཕྱོགས་ དང་། སྲོང་ ངེས་ གུ་གེ་ཕྱོགས་ལ་མངའ་
མཛད་པ་ཡིན་ཏེ། དེ་ཡང་ལྷ་བླ་མའི་འཁྲུངས་ཡུལ་ནི། ཁོང་གི་རྣམ་ཐར་ལས། འཛམ་གླིང་
ས་སྒང་གླང་པོ་ལ་སོགས་ཀྱི། ཁ་ནས་འབབ་པའི་ཆུ་བོ་བཞི་ཡི་འགོ །མ་གྲོས་གཟི་ཆེན་མ་
ཕམ་བདེ་གཤེགས་རྣམས་ཀྱིས་བཅགས་ཤིང་བྱོན་པའི་གནས། །ཏེ་སེ་གངས་སྙན་ཤེལ་གྱི་
མཆོད་རྟེན་དབང་ཕྱུག་ཆེན་པོའི་བསྟི་གནས་པ། །ན་སྙིལ་སྤོས་ངད་ལྡན་པའི་རི་རྒྱུད་རྩེ་མོ་
བརྒྱ་བར་གྲགས་པ་དང་། །དེ་བ་ན་ལ་གསེར་གྱི་འབྱུང་ཁུངས་ཀྱིས་བསྐོར་ཆུ་བོ་བརྒྱ་བའི་
འགྲམ། །སྟོད་ ཀྱི་མངའ་ རིས་ སྐོར་ གསུམ་ གྱི་ ཡང་ རྩེ་ པུ་རངས་དང་གུ་གེའི་ཡུལ་ཞེས།
ལོངས་སྤྱོད་ཀྱི་འབྱོར་པས་ཕྱུག་པའི་དབུས་སུ་ཡབ་བཀྲ་ཤིས་མགོན་གྱིས་བཙུན་མོ་ཟངས་
ཁ་མ་ཁབ་ཏུ་བཞེས་པ་ལ་སྲས་གཉིས་འཁྲུངས་པ་ལས། (1)ཆུང་བ་ཡེ་ཤེས་འོད་ནི་སྤྱི་
ལོ་༩༤ ༧མེ་མོ་ལུག་གི་ལོ་ལ་སྐུ་བལྟམས། དེའི་ཚེ་ཀླུའི་རྒྱལ་པོས་ཡིད་བཞིན་གྱི་ནོར་བུ་
རིན་པོ་ཆེའི་གཙུག་རྒྱན་བྱས་ཤིང་གཞན་ཡང་རྒྱན་སྣ་ཚོགས་པས་བརྒྱན་ཏེ་དུང་དཀར་
124



སྤྱིའི་དེབ་གྲངས་དང་པོ།
གཡས་སུ་འཁྱིལ་བའི་ནང་དུ་ཡན་ལག་བརྒྱད་ལྡན་གྱི་ཆུ་ཡིས་སྐུ་ཁྲུས་གསོལ་ཞིང་ཤིས་པ་་
བརྗོད། ས་ཆེན་པོ་སྐྱོང་བའི་རྒྱལ་པོར་མངོན་པར་དབང་བསྐུར། མཚན་ལ་ཁྲི་སྲོང་ལྡེ་སྲོང་
བཙན་ཞེས་གསོལ། རྗེ་ འདི་ ཉིད་བྱིས་པའི་དུས་ནས་ཀྱང་ཀློག་ཡིག་རྩིས་གསུམ་དང་།
ལུགས་ཀྱི་བསྟན་བཅོས་རྣམས་ལ་སྦྱངས་པས་མཁྱེན་པ་ཆེ་ཞིང་ཐུགས་སྒམ་པ། འཇིག་རྟེན་
སྐྱོང་ བའི་ བྱ་ཐབས་ ལ་ མཁས་ ཞིང་། ཐུགས་ སྙིང་ རྗེ་ ཆེན་པོས་རྒྱུད་བརླན་ པས་ གཞན་
སེམས་ཅན་གྱི་བདེ་སྐྱིད་ཁོ་ནའི་དོན་དུ་བརྩོན་པ་ཞིག་ཏུ་བཞུགས། དེ་ནས་སྐུ་ནར་སོན་
ནས་བཙུན་མོ་གཉིས་ཁབ་ཏུ་བཞེས་པ་ལས། བཙུན་མོ་སེང་དཀར་མ་ལ་སྲས་ཆེ་བ་གཅེན་
ལྷ་མགོན་དང་། གཅུང་ལྷ་འཁོར་བཙན་གཉིས་སྐུ་འཁྲུངས། (2)བཙུན་མོ་གཞན་ཞིག་ལ་
སྲས་མོ་གཅིག་འཁྲུངས་པའི་མཚན་ལ་ལྷའི་མེ་ཏོག་ཅེས་བཏགས། (3)ཁོང་གིས་གུ་གེའི་
རྒྱལ་སྲིད་མ་གནང་གོང་མེས་པོ་ཁྲི་དར་མ་འུ་དུམ་བཙན་གྱི་རྒྱལ་སྲིད་ཉམས་ཉེས་སུ་གྱུར་
པ་ནས་བཟུང་། བོད་ཁམས་སིལ་བུར་འཐོར་ཏེ་བཙན་པོའི་གདུང་རྒྱུད་གཙོ་བོར་གྱུར་པའི་
སྡེ་དཔོན་སོ་སོས་ས་ ཁུལ་ རེ་ལ་དབང་བསྒྱུར་བྱེད་སྐབས། སྔར་ཆོས་རྒྱལ་མེས་དབོན་
རྣམས་ ཀྱིས་ གཏན་ འབེབས་ གནང་ བའི་ སྲིད་སྐྱོང་གི་ ཁྲིམས་ལུགས་དང༌། རིག་གཞུང་།
སློབ་གསོ། མི་ཆོས་གཙང་མ་བཅུ་དྲུག་ལ་སོགས་པ་དམངས་ཀྱི་ཕན་བདེའི་རྩ་ལག་ཏུ་གྱུར་
པའི་རྒྱལ་ཁྲིམས་གསེར་གྱི་གཉའ་ཤིང་ཆག་སྟེ། སྡེ་དཔོན་རེ་ལ་ཁྲིམས་ལུགས་རེ། ས་ཁུལ་
རེ་ལ་ལུགས་སྲོལ་མི་འདྲ་བ་རེ་བྱུང་སྟེ་ལེགས་ཉེས་ཤན་འབྱེད་པའི་ སྤྱི་ཁྲིམས་ནི་མེད།
དབང་བསྒྱུར་པ་རྣམས་ཀྱང་ནང་ཕན་ཚུན་མཐུན་སྒྲིལ་མེད་རྐྱེན་ཕྱོགས་རིས་དང་འཁྲུགས་
རྩོད་ཀྱི་དབང་གིས་འབངས་རྣམས་སྡུག་བསྔལ་གྱིས་མནར་ཏེ། མ་རབས་རྐུ་འཕྲོག་ཧམ་
སེམས་ཅན་མང་པོ་ཞིག་གིས་ཀྱང་གོ་སྐབས་རྙེད་དེ་སྤྱི་དམངས་རྣམས་ཉམ་ཐག་གི་གནས་
སུ་ལྷུང༌། དམ་ཆོས་འདུལ་བ་རིན་པོ་ཆེ་གཙོ་བོར་ གྱུར་ པ་སངས་རྒྱས་བསྟན་པའི་ཆོས་
ཁྲིམས་ཀྱང་ཉམས། གསང་སྔགས་ཉམས་སུ་ལེན་པའི་རྣལ་འབྱོར་པ་རྣམས་ཀྱང་དབེན་
པའི་གནས་སུ་ཉམས་ལེན་ལ་བརྩོན་ཏེ་བཞུགས་པ་ལས། དགེ་འདུན་གྱི་འགོ་འཛིན་དང་
དད་ལྡན་མང་ཚོགས་ཀྱི་བདེ་དོན་སྒྲུབ་པའི་གོ་སྐབས་བྲལ། རྒྱ་གར་གསེར་འདོད་ཀྱི་ཨ་ཙ་
ར་ འགའ་དང། བོད་གཉུག་མར་གནས་པའི་ཆགས་སྲེད་ཅན་གྱི་བླུན་པོ་རྣམས་ཀྱིས་གོ་
སྐབས་རྙེད་དེ། གསང་སྔགས་ལ་ཁ་གཡར་ཏེ་སྦྱོར་སྒྲོལ་ལ་བསྔགས་པ་བརྗོད་དེ་ཆགས་
125



ས་མཐོའི་ བུ་མོ།
ལམ་སྤེལ་བ་སོགས་ཀྱིས་བོད་སྤྱི་མཐུན་གྱི་བསྟན་སྲིད་ཐམས་ཅད་ཉམས་ཉེས་ཀྱི་གནས་
སུ་ལྷུང་སྟེ་སྐྱེ་འགྲོའི་བདེ་སྐྱིད་ཀྱང་སྤྲིན་བར་གྱི་ཉི་མ་ལྟ་བུར་གྱུར་པའི་སྐབས་སུ། སྟོད་
མངའ་རིས་ཕྱོགས་སུ་སྤྱི་འབངས་ འབུམ་གཅིག་ལྷག་ཙམ་གྱི་རྗེ་དཔོན་དུ་སྐྱིད་ལྡེ་ཉི་མ་
མགོན་ཕེབས་པ་ནས་བཟུང་། སྲས་སྟོད་ཀྱི་མགོན་གསུམ་སོགས་ཡབ་སྲས་རྣམས་ཀྱི་སྐུ་
རིང་ལ་སྤྱི་འབངས་ཀྱི་བདེ་དོན་གཙོ་བོར་གྱུར་པའི་ཆོས་སྲིད་ཀྱི་བྱ་བ་རྣམས་སླར་གསོ་
གནང་གང་ཐུབ་མཛད། དེ་ནས་རྗེ་འདི་ཉིད་ཀྱིས་གུ་གེའི་རྒྱལ་སྲིད་སྐྱོང་བའི་སྐབས་སུ་ཕྱི་
ཡི་བཙན་འཛུལ་བ་དང་ཇག་རྐུན་སོགས་ཀྱི་འཚེ་བ་བསྲུང་བའི་བན་དམག་དང་སྐྱ་དམག་
སྟེ་རིགས་གཉིས་ཀྱི་མཐའ་སྲུང་དམག་མིའི་བཀོད་སྒྲིག་དང༌། ནང་གི་ཆབ་སྲིད་འཐུས་ཚང་
དུ་བཏང་སྟེ་དཔྱ་ཁྲལ་ཉུང་ཕྲི་བྱས་ཏེ་བྲེ་སྲང་ཚུན་ཆད་གཏན་ཁེལ་བྱས། ཉེས་ཅན་རྣམས་ཀྱི་
ཉེས་པ་ཆེ་ཆུང་དབྱེ་བ་ཕྲ་ཞིབ་ཕྱེ་ནས་ཆད་པ་བཅད་དེ་ནོངས་པ་ཕྲ་མོའི་ལུས་སྲོག་ལ་མི་
གཏུགས་ པའི་ གུ་ ཡངས་ དང༌། ཉེས་ ཆེ་ བ་ ཆབ་ སྲིད་ལ་ གནོད་ པའི་ རིགས་ཀུན་བཀའ་
ཁྲིམས་དྲག་པོའི་ འོག་ ཏུ་ གཞུག་ པ་ སོགས་ ཀྱི་ ཁྲིམས་ ལུགས་ གཏན་འབེབས་བྱས། སྤྱི་
འབངས་རྣམས་ལ་ཀློག་འབྲི་རྩིས་གསུམ་དང་ལུགས་ཀྱི་བསྟན་བཅོས་ཀུན་ལ་སློབ་ཏུ་
བཅུག་སྟེ་སློབ་གསོའི་ལམ་སྲོལ་བཏོད། ཁྱིམ་མཚེས་ཀྱི་རྒྱལ་ཁབ་ཁག་ལ་ཚོང་འབྲེལ་གྱི་
ལམ་སྲོལ་ཕྱེས་ཏེ་ རང་ཡུལ་དུ་མེད་པའི་ནད་བཟློག་གི་ སྨན་རིགས་རྣམས་དང་། དགྲ་
བཟློག་གི་གོ་ཆ་སོགས་ནང་འདྲེན་བྱས་པ་དང་། གཞན་ཡང་བཟོ་རིག་པའི་ལག་རྩལ་པ་
མང་པོ་ཁ་ཆེ་དང་རྒྱ་གར་ནས་གདན་འདྲེན་ཞུས་ཏེ་སྐུ་གསུང་ཐུགས་རྟེན་བཞེངས་པའི་བཟོ་
རིག་རྣམས་ཀྱང་ཕུལ་དུ་ཕྱིན་པར་བསླབས། དེ་དག་ལ་སྐུ་ཡོན་གྱི་རིམ་པ་ཇི་ལྟར་འབུལ་
ཚུལ་གྱི་ཚད་ཀྱང་ཞིབ་ཚགས་ཀྱིས་གཏན་ལ་ཕབ། འབངས་ཀྱི་སྐྱེ་བོ་མཐའ་དག་གིས་དགེ་
སྡིག་ གི་ བླང་ དོར་ ཇི་ ལྟར་ སྤྱོད་ པའི་ ཚུལ་ ལུགས་ཁྲིམས་སུ་བཅས་ཏེ་མངའ་རིས་ཀུན་ལ་ཐུགས་
སྙོམས་ཤིང་དབྲི་བཀོལ་གྱི་ཤལ་ཅི་ཆུང་དུ་མཛད། གཞན་ཡང་བོན་ལ་ཁ་གཡར་ཏེ་གཤིན་པོའི་དོན་དུ་
ནོར་དུར་དུ་སྦེད་པ་སོགས་སྤྱོད་ཚུལ་ངན་པ་རྣམས་དང་། ཨརྫོའི་བན་དྷེ་བཅོ་བརྒྱད་ཅེས་
བྱ་བ་ཆོས་ཐམས་ཅད་སྟོང་ཉིད་ཅི་ཡང་མ་གྲུབ་པས་ར་རོག་པོའི་ཁོག་ལ་ལག་པ་བརྫ་ངས་
པ་དང་། ཕད་བུ་ནག་པོའི་ནང་དུ་ལག་པ་བརྫངས་པ་ལ་ཁྱད་པར་མེད་ཟེར་ཞིང་གཡོ་སྒྱུའི་
སྒོ་ནས་ནོར་ལེན་པ་དང་ཕྱུགས་ཀྱི་མཆོད་སྦྱིན་བྱེད་པ་སོགས་འཇམ་པོས་བཟློག་ཏུ་བཏུབ་
126



སྤྱིའི་དེབ་གྲངས་དང་པོ།
པ་ནི་ཡེ་ཤེས་རྒྱས་པའི་མདོ་དང་། དགེ་སྡིག་བསྟན་པའི་མདོ་སོགས་ལས་རྒྱུ་མཚན་ཤེས་་
སུ་བཅུག་སྟེ་བྱ་སྤྱོད་ངན་པའི་འཕྲོ་བཅད། ལས་དང་སྐལ་བ་ལྡན་པའི་གང་ཟག་འགའ་ནི་
དགེ་སྦྱོང་གི་ཆོས་བཞི་ལས་མི་འདའ་བ་འཚེ་མེད་ཤཱཀྱའི་སྲས་སུ་རབ་ཏུ་བྱུང༌། བླུན་རྨོངས་
ཨུ་ཚུགས་ཀྱིས་འཚེ་བ་ཆོས་སུ་སྨྲ་ཞིང་བཟློག་ཏུ་མི་བཏུབ་པ་རྣམས་ནི་ཁང་པའི་ནང་དུ་
བཅུག་ནས་མེར་བསྲེགས་བཏང་སྟེ་བཀའ་ཁྲིམས་དྲག་པོས་ཚར་བཅད། ཆགས་སྲེད་ཅན་
གྱི་གང་ཟག་དག་གིས་བོན་ཆོས་ལ་ཁ་གཡར་ཏེ་སྦྱོར་སྒྲོལ་རང་གར་སྤྱོད་པ་སོགས་ཆོས་སུ་
སྨྲ་བ་དག་ཀྱང་ཚར་བཅད་དེ་ཡང་དག་པའི་ལམ་ལ་བཅུག ཕྱིན་ཆད་དེ་རིགས་མི་འབྱུང་
བའི་ ཕྱིར་ ཞི་ དྲག་ དུ་མའི་སྒོ་ནས་བཀའ་ ཁྲིམས་བཅས། རྒྱལ་ཁམས་བདེ་ཞིང་འབངས་
རྣམས་སྐྱིད་པའི་ཐབས་ལམ་ཉག་མ་གཅིག་པུ་དེ་རྒྱལ་སྲིད་ཆོས་བཞིན་སྐྱོང་རྒྱུ་དེ་ཡིན་པ་
མཁྱེན་རྟོགས་བྱུང་སྟེ། སངས་རྒྱས་ཀྱི་བསྟན་པ་རིན་པོ་ཆེ་འཆད་ཉན་བྱེད་པའི་དགེ་འདུན་
གྱི་སྡེ་འཛུགས་པའི་ཆེད་རྗེ་འདི་དགུང་ལོ་བཞི་ཅུ་ལ་ཕེབས་པ་མེ་ཕོ་ཁྱི་(4)སྤྱི་ལོ་༩༨༦ལོ་
ལ་པུ་རངས་སུ་སྐྱ་རུའི་ཁར་ལྟག་ཏུ་གཙུག་ལག་ཁང་གཅིག་བཞེངས་པ་དེའི་ནང་། གཡོན་
རུ་ཁྲ་འབྲུག་ལྟར་རྡོ་ཆེན་པོ་ལ་ཐེ་རྐོས་བྱས་པའི་རྗེ་བཙུན་བྱམས་པ་དང་། འཇམ་དབྱངས།
སྤྱན་རས་གཟིགས། གསུམ་གྱི་སྐུ་དང་ཡང་ལྷ་ཁང་གཅིག་དང་རྡོ་སྐུ་ཆེ་བ་གཅིག་བཅས་
བཞེངས་ཀྱང་འཆད་ཉན་བྱེད་པའི་དགེ་འདུན་གྱི་སྡེ་ནི་བཙུགས་མ་ཐུབ། དེའི་སྐབས་སུ་རྗེ་
འདི་ ཉིད་ཀྱི་ཐུགས་དགོངས་ལ་ སྔོན་ཆོས་རྒྱལ་མེས་དབོན་རྣམ་གསུམ་ གྱི་ སྐུ་རིང་ནང་
བཞིན་བོད་ཁམས་གཅིག་གྱུར་གྱི་ཆབ་སྲིད་ཞིག་འཛུགས་མི་ཐུབ་ཀྱང་། སྟོད་མངའ་རིས་
ཕྱོགས་འདིར་གནས་པའི་མགོ་ནག་པོ་འབུམ་ཕྲག་ཙམ་ལ་དབང་བྱེད་པའི་རྒྱལ་ཕྲན་འདི་
རྣམས་ཆིག་ སྒྲིལ་དགོས་རྒྱུ་གལ་གནད་ཆེ་ཞིང་། གལ་ཏེ་གཅིག་གྱུར་མ་བྱུང་ན། ད་ལྟ་
བཙན་པོའི་གདུང་རིགས་དབོན་སྲས་དུ་མ་འཁྲུངས་པ་འདི་རྣམས་ཀྱི་མངའ་ཁུལ་ཁག་མ་
འོངས་པར་ཕན་ཚུན་ནང་འཁྲུག་གིས། སྤྱི་འབངས་རྣམས་སྡུག་བསྔལ་གྱི་གནས་སུ་འགྱུར་
གྱིས་དོགས་ཏེ་ཐུགས་བསམ་མང་པོ་བཏང་བའི་མཐར་བྱ་ཐབས་གཞན་མ་རྙེད་དེ། སྐུ་ཉིད་
ཡབ་སྲས་དང་བཅས་པ་གཙོ་བོར་གྱུར་པའི་བཙན་པོ་དབོན་སྲས་མང་ཆེ་བ་རྣམས་རབ་ཏུ་
བྱུང་བར་བྱ་བའི་དགོངས་པ་རྙེད་དེ། དགུང་ལོ་བཞི་ཅུ་ཞེ་གཅིག་ལ་ཕེབས་པ་ལུག་ལྡོག་
རབ་བྱུང་དང་པོའི་མེ་ཕག་སྤྱི་ལོ་༩༨༧ལ་གཙང་གི་ཀ་པེ་ཧྲག་ཏུ་གཅེན་ཁོ་རེ་དང༌། ཁྲི་ལྡེ་
127



ས་མཐོའི་ བུ་མོ།
སྲོང་བཙན་ཡབ་མཆེད་ཁུ་དབོན་སོགས་བཙན་པོའི་གདུང་རིགས་རྣམས་དང་། པུ་རངས་
དང་གུ་གེའི་སྤྱི་འབངས་ཐམས་ཅད་མཉམ་འཛོམས་ཀྱི་ཚོགས་ཆེན་ཐོག་མངའ་རིས་ཀྱི་རྒྱལ་
སྲིད་ཡོངས་རྫོགས་གཅེན་ཁོ་རེ་ལ་ཕུལ་ཏེ་ཆོས་སྲིད་ལུགས་གཉིས་སོ་སོའི་ཁྲིམས་ཡིག་
ཀྱང་གཏན་འབེབས་མཛད། (5)དེ་ནས་གཅེན་ཁོ་རེ་པུ་རངས་ནས་གུ་གེར་ཕྱག་ཕེབས་
པར་རྒྱལ་སྲིད་ཐམས་ཅད་ལ་མངའ་དབང་མཛད་པར་བསྩལ་ཏེ་ཕྱག་ཏུ་ཕུལ། མངའ་རིས་
དང་འབངས་ཀྱི་སྐྱོང་རིམ། འཇིག་རྟེན་གྱི་མཛད་འཕྲིན་ཐམས་ཅད་གཅེན་པོས་མཛད་པ་
ཞལ་གྱིས་བཞེས་རྗེས། སྐབས་འདིར་སྲས་ལྷ་འཁོར་བཙན་དགུང་ལོ་གཉིས་ལ་སོན་ཙམ་
ཡིན་འདུག དེ་ནས་དགུང་གྲངས་བཞི་ཅུ་ཞེ་གསུམ་པ་རབ་བྱུང་དང་པོའི་ས་མོ་གླང་སྤྱི་ལོ་
༩༨༩ལོར། འདུལ་བ་འཛིན་པ་རྣམས་ཀྱིས་མཆོག་མཁན་ཆེན་གཞོན་ནུ་འོད་དམ་ཀུ་མ་ར་
བྷ་ཊའི་དྲུང་དུ་རབ་བྱུང་དང་བསྙེན་རྫོགས་ཅིག་ཅར་དུ་མཛད། དགུང་ལོ་ལྔ་ཅུ་པ་མེ་ཕོ་
སྤྲེལ་སྤྱི་ལོ་༩༩༦ལ་མཐོ་ལྡིང་གཙུག་ལག་ཁང་རྨང་བཏིངས། མེ་མོ་བྱ་སྤྱི་ལོ་༩༩༧ལོ་དཔྱིད་
ཟླ་ཐ་ཆུང་གི་ལོ་ལ་ལྷ་བླ་མ་ཡེ་ཤེས་འོད་དང་སྲས་དེ་བ་རཱ་ཛ། ནཱ་ག་རཱ་ཛ་རྣམས་དབེན་
གནས་ སྒོམ་དུ་བཞུགས། སྲས་ གཉིས་ རབ་ཏུ་བྱུང་བའི་ ཚེ་ མངའ་རིས་སྐོར་གསུམ་ནས་
གཞོན་ནུ་ཤེས་རབ་ཆེ་ཞིང་བློ་རྣོ་བ་ཉིས་བརྒྱ་ཐམ་པ་བཏུས་ནས་ཐར་པར་བཏང་ཞེས་ཁྱིམ་
ནས་ཁྱིམ་མེད་ པར་ རབ་ཏུ་བྱུང༌། དེ་དག་ལ་འདུལ་ཁྲིམས་ལག་ལེན་དུ་འདེབས་པའི་
བཅའ་ཁྲིམས་ཀྱང་འཕྲལ་དུ་བགྱིས། མཐོ་ལྡིང་གི་ལྷ་ཁང་མེ་སྤྲེལ་ནས་ཤིང་འབྲུག་གི་བར་
ལོ་ཧྲིལ་པོ་བརྒྱད་ལ་ལེགས་པར་གྲུབ་སྟེ། ལྷ་ཁང་དབུས་སུ་བསྟན་པའི་གཙོ་བོ་སྟོན་པ་
སངས་ རྒྱས་ ཀྱི་ སྐུ་ བཞེངས། གླིང ་ སོ་ སོར་ ཡོ་ག་རྡོར་དབྱིངས་ཀྱི་ལྷ་ཚོགས་དང་། ཆོས་
དབྱིངས་གསུང་གི་དབང་ཕྱུག་གི་ལྷ་ཚོགས་རྣམས་ཀྱི་སྐུ་རྒྱུ་སྨན་སྤོས་ལས་གྲུབ་པ་དང།
ལོགས་རིས་ཀྱང་བགྱིས། དགུང་ལོ་ལྔ་ཅུ་རྩ་བརྒྱད་པ་ལུགས་ལྡོག་རབ་བྱུང་དང་པོ་ཤིང་
འབྲུག་སྤྱི་ལོ་༡༠༠༤ ལ་ཆོ་འཕྲུལ་ཆེན་པོའི་ཚེས་བཅོ་ལྔ་ལ་རབ་ཏུ་གནས་པར་མཛད་དེ་
ཞག་ཉེར་གཅིག་རིང་སྟོན་མོ་ཆེན་པོ་མཛད། ལྷ་ཁང་གི་མཚན་ལ་མཐོ་ལྡིང་ཁང་དམར་དཔེ་
མེད་ལྷུན་གྱིས་གྲུབ་པའི་གཙུག་ལག་ཁང་ཞེས་གསོལ། འདིའི་སྐོར་ལ་པཎྜི་ཏ་དྷརྨཱ་པ་ལ་
གདན་འདྲེན་ཞུས་ཀྱང་ཕེབས་མ་ཐུབ། མཐོ་ལྡིང་བཞེངས་པ་དང་དུས་མཚུངས་སུ་པུ་རངས་
ཀྱི་ཁྭ་ཆར་སོགས་ཡུལ་སོ་སོར་ལྷ་ཁང་མང་པོ་དུས་གཅིག་ཏུ་བཞེངས། དུས་འདི་ཙམ་ན་ལྷ་
128



སྤྱིའི་དེབ་གྲངས་དང་པོ།
བླ་མ་ཡེ་ཤེས་འོད་ དགུང་ལོ་ ༥༨དང༌། ལོ་ཆེན་ རིན་བཟང་ དགུང་ལོ་༤ ༧ཙམ་ཡིན་པར་
མངོན། ཡུལ་སོ་སོར་བླ་མ་ཚོའི་ཆ་རྐྱེན་དང་། གཙུག་ལག་ཁང་སོ་སོའི་མཆོད་རྐྱེན་དུ་ཞིང་
གཞིས་ དང༌། མི་ སྡེ་ ཞབས་ སུ་ ཐོགས་ ངོས་ཤེས་ པ་ བཙུགས། དབུས་ གཙང་ དང༌། མདོ་
ཁམས་ནས་ཀྱང་དགེ་བའི་བཤེས་གཉེན་མང་དུ་སྤྱན་དྲངས་ཏེ། ཆོས་མངོན་པ་མཛོད་ལ་
སོགས་ པའི་ བཤད་གྲྭ་མང་ དུ་ བཙུགས། གསུང་ རྟེན་ གསེར་ རྐྱང་ གི་ བཀའ་འགྱུར་ཚར་
གསུམ་དང་། དཀར་པོ་ཚར་བཞི་སོགས་མང་པོ་བཞེངས། མཐོ་ལྡིང་གི་འགོ་བྱས་ལྷ་ཁང་
རྣམས་ལ། གཞིས་ སོ་སོ་ནས་ཁལ་སྟོང་དང་ཉག་མ་བཅུའི་ ས་བོན་འགྲོ་བའི་ཞིང་དང༌།
བཅའ་ ཐང་ གང་ ཡོད། ཚྭ་ ཁའི་ བཅའ། ཡུལ་ འབྲོག་ནང་ གི་ དཀར་ནོར། ཕྱི་ འབྲོག ནང་
འབྲོག་རྣམས་ཕུལ་ནས། བསྟན་པ་ཉི་ཟླ་ཇི་སྲིད་ནམ་གནས་བར་འཇོག་པར་མཛད་རྒྱུའི་
ཞལ་གྱིས་བཞེས་ཏེ་དབུ་སྙུང་མཛད། གསང་སྔགས་ཀྱི་སྦས་དོན་རྣམས་ནུབ་ཅིང་སྦྱོར་སྒྲོལ་
ཆོས་སུ་སྨྲས་པས་དཀྱིལ་འཁོར་གྱི་ཆོ་ག་དང་ལག་ལེན་ཉམ་པ་དག་དང་
། དཀྱིལ་ཆོག་པདྨ་
སྟོང་ལྡན་དང་། དེ་བཞིན་སྦྱིན་སྲེག་ཤ་རེ་ཤུ་རེ་བྱེད་པ་དེ་དག་ལག་ལེན་རྣམས་ཤེས་པར་
བྱ་བའི་ཕྱིར། ལོ་ཆེན་རིན་བཟང་ཁ་ཆེར་བརྫངས། སླར་ཡང་མངའ་འོག་ནས་ཤེས་རབ་ཆེ་
བའི་བྱིས་པ་ཉི་ཤུ་གསེར་གྱིས་སླས་ནས་ལོ་ཆེན་གྱི་ཕྱག་ཕྱི་ལ་ཁ་ཆེར་བརྫ་ངས་ཞེས་གསལ།
ལོ་ཆེན་རིན་བཟང་རྣམ་ཐར་ལས་དེ་ནས་བླ་མ་ལོ་ཙཱ་བ་ཆེན་པོ་ལ་ལྷ་བླ་མ་ཡེ་ཤེས་འོད་ཀྱི་
ཞལ་ནས་ཁ་ཆེའི་ཡུལ་གྱི་དཔེ་ཆ་དེ་ལེན་པ་དང་། ལྷ་བཟོ་བ་མཁས་པ་རྣམས་གདན་འདྲེན་དུ་
བསྐྱོད་འཚལ་ཞུས་པར་ཞལ་གྱིས་བཞེས། དེ་ལ་ལྷ་བྱང་ཆུབ་སེམས་དཔའི་ཞལ་ནས། བླ་
མ་ལོ་ཙཱ་བ་ཆེན་པོ་ལ་རྫོང་བར་རྟ་དང་གླང་པོ་ཕུལ་ན་ནི་རྒྱ་གར་གྱི་ལམ་འཕྲང་དང་ཟམ་པ་
ལས་མི་ཐར། གསེར་དང་དངུལ་ཕུལ་ན་ནི། ས་ཐག་རིང་བས་མི་ཐེག་པས་རིག་པ་ཅན་གྱི་
ཁྱེའུ་བཅོ་ལྔ་ཉེ་གནས་སུ་བརྫངས། རུས་སྣ་བརྒྱད་ཡོན་དུ་ཕུལ་ནས་ཁ་ཆེར་བྱོན་ཞེས་གསུངས་
པ་བཞིན་ཕེབས་ཏེ་ལོ་དྲུག་ཙམ་བཞུགས་རྗེས་ལོ་ཆེན་དང་། ལོ་ཆུང་ལེགས་པའི་ཤེས་རབ་
གཉིས་ཀྱིས་མདོ་སྔགས་ཀྱི་ཆོས་དཔེ་མང་པོ་དང་། ན་ལནྡྲའི་རྟེན་གཙོ་ཐུབ་དབང་ལྷ་ཡུལ་
མ་ཡང་སྤྱན་དྲངས་ནས་བོད་དུ་ཕེབས་ཏེ་མཐོ་ལྡིང་གི་རྟེན་གཙོར་བཞུགས་སུ་གསོལ། ལོ་
ཆེན་རྣམ་ཐར་དང་གུང་བསྒྲིགས་ན། འདི་སྐབས་ལོ་ཆེན་ཁ་ཆེར་ལོ་དྲུག་འགོར་གསུངས་
ཤིང་། པཎྜི་ཏ་རྣམས་ སྔོན་ཙམ་དུ་ ཕེབས་ པར་མངོན། ས་མོ་བྱ་ལོའི་གཡས་གཡོན་ཙམ་
)
129



ས་མཐོའི་ བུ་མོ།
ས་མཐོའི་བུ་མོ།
ཡིན་ཚོད་འདུག འོན་ཀྱང་སྲས་དེ་བ་རཱ་ཛཱའི་རྣམ་ཐར་དང་ཅུང་ཟད་མི་མཐུན་པར་མངོན།
འདི་ཙམ་ན་ལྷ་བླ་མ་ཡེ་ཤེས་དགུང་ལོ་དྲུག་ཅུ་རེ་གསུམ་ཙམ་ཡིན་ཚོད་འདུག་ལ། འདིའི་
རྗེས་ཙམ་དུ་ལོ་ཆེན་ཡང་ལྷ་བཟོ་བ་མང་པོ་ཁྲིད་ནས་ཁ་ཆེ་ནས་ཚུར་འཁོར་ཞིང་། སྔགས་
སྐོར་གྱི་བཤད་གྲྭ་རྣམས་བཙུགས་པ་ཡིན་ཏེ། འདུལ་བ་འཛིན་པ་བྱང་ཆུབ་སེང་གེས། དྷརྨ་
པ་ལ་ཞེས་བྱ་བ། ཡེ་ཤེས་འོད་ཀྱིས་སྤྱན་དྲངས་ནས། །ཐུགས་རྗེ་ཉི་མས་རྒྱུད་སྐུལ་ཏེ། །བསྟན་པ་
རིན་ཆེན་གནས་བྱའི་ཕྱིར། །མཁན་པོ་མཛད་ནས་སྒྲུབ་རྒྱུད་སྤེལ། །དེ་ཡི་མཁན་པོའི་གཙོ་
བོ་གསུམ། །དགེ་སློང་ས་དྷུ་པཱ་ལ་དང་། །ཇོ་བོ་གུ་ན་པ་ལ་དང་། །དགེ་སློང་པྲཛྙཱ་པཱ་ལའོ། །པྲཛྙཱ་པཱ་
ལའི་མཁན་བུ་ནི། །ཞང་ཞུང་ཡུལ་གྱི་འདུལ་བ་འཛིན། །ཞེས་པ་སོགས་གསུངས་པ་བཞིན་
པཎྜི་ཏ་དྷརྨཱ་པཱ་ལ་གུ་གེར་ཕེབས་ཏེ། ལེགས་སྐྱོང་ལ་སོགས་པ་བསྙེན་རྫོགས་དང་རབ་བྱུང་
སྒྲུབ་པ་མང་པོ་བྱུང༌། དེ་དག་ལ་བརྟེན་ནས་དབུས་གཙང་ཕྱོགས་སུ་ཡང་རྒྱ་ཆེར་དར་བར་
གྱུར། ཁྱད་པར་དུ་ཞང་ཞུང་རྒྱལ་བ་ཤེས་རབ་ཀྱིས་མངའ་རིས་སྐོར་གསུམ་དུ་འདུལ་བ་
འཛིན་པ་དུ་མ་རྗེས་སུ་བཟུང་སྟེ་སྟོད་འདུལ་གྱི་གྲྭ་ས་བཙུགས། སྔགས་སྐོར་གྱི་སྒོམ་སྒྲུབ་
དང་བཤད་པ་རྣམས་གཙོ་བོ་ལོ་ཆེན་གྱིས་གནང་སྟེ་ཡོ་ག་ཀུན་དགའ་སྙིང་པོའི་ཕྱག་ལེན་
དང་ཡིག་ཆ་ལ་ཉན་བཤད་གཙོ་བོར་མཛད། ལོ་ཙཱ་བའི་སྐུ་ཚེའི་སྨད་ཀྱིས་ཕྱག་སྲོལ་རྣམས་
སྟོད་དུ་ལུས་པས་ཡོ་ག་སྟོད་ལུགས་སུ་གྲགས། ལྷ་བླ་མ་ཡེ་ཤེས་འོད་ཀྱིས་ཞི་བ་སྙིང་པོའི་
མཆོད་རྟེན་བསྒྲུབས་པ་ལྟར་དྲག་ཞན་འབྲིང་གསུམ་མོན་བུ་ཆུ་ཆུན་ཡན་ཆོད་ཤི་བའི་རུས་
པ་ཚ་ ཚར་བཏབ་ནས། ངན་སོང་སྦྱོང་བ་ཀུན་རིག་གཙུག་དགུའི་དཀྱིལ་འཁོར་བཞེངས།
ཚ་ཚ་དེ་རྣམས་ལྷ་རྣམས་ལ་བཀོད་ལ། དགེ་སློང་འགའ་ཞིག་སྒྲུབ་པ་ལ་བཞག གཤིན་པོ་
ངན་སོང་ གསུམ་ དུ་ སྐྱེས་ པ་ མཐོ་ རིས་ སུ་ཐོན་པའམ། ཡང་ན་མ་སྐྱེས་པའི་རྟགས་རྒྱུད་
བསྟན་བཅོས་ལས་ཇི་ལྟར་གསུངས་པ་བཞིན་དངོས་སམ་རྨི་ལམ་ཀུན་དུ་མ་བྱུང་གི་བར་དུ་
བསྒྲུབས། དེ་ནས་མཆོད་རྟེན་བཞེངས་ཏེ་བཞུགས་སུ་གསོལ་བའི་སྲོལ་བཙུགས། ཚུལ་
འདི་བཞིན་གསོན་པོའི་སྐྲ་སེན་ལ་ཡང་བྱ་བར་བཤད་པ་བཞིན་མཛད་དེ། ལུགས་འདི་
ཕྱོགས་ཀུན་ཏུ་ཡང་བསྒྲགས་པས་གཤིན་གསོན་ཐམས་ཅད་ལ་ཡང་ཡེ་ཤེས་འོད་བཀའ་
དྲིན་ཆེ་བ་ཡིན་ནོ། །ལོ་རེ་བཞིན་སེམས་ཅན་གྱི་རུས་པ་མང་པོ་བསྡུས། བསྲེགས་ཏེ་སྦྱང་
བཀྲུས་བྱས་ནས་ཚ་ཚ་བཏབ་སྟེ་བརྒྱ་རྩ་བརྒྱད་མང་པོ་བཞེངས། དེ་ནས་སྐུ་ཚེའི་གཞུག་ལ་
130



སྤྱིའི་དེབ་གྲངས་དང་པོ།
མཐོ་ལྡིང་དུ་བཞུགས། འབངས་དྲག་ཞན་ཐམས་ཅད་ལ་རང་རང་གི་བསམ་པ་དང་མཐུན་
པར་གང་ལ་གང་འདུལ་གྱིས་ཆོས་བསྟན་ནས་སྨིན་ཅིང་གྲོལ་བར་མཛད། སྔ་ཕྱི་ཐམས་ཅད་
དུ་ཡབ་མེས་ཀྱི་གཙུག་ལག་ཁང་རྣམས་ལ་མཆོད་པ་དང་ཞིག་གསོ་མཛད། དེ་བཞིན་རྒྱ་
གར་ རྡོ་ རྗེ་ གདན་ དང༌། ཤྲཱི་ནཱ་ ལེནྡྲའི་ གཙུག་ ལག་ ཁང་། རྒྱ་ གར་ ཁ་ཆེའི་ དགོན་གནས་
རྣམས་ལ་མཆོད་རྐྱེན་དུ་ གསེར་ མང་ པོ་ བསྐུར། དབོན་ རབས་རྣམས་ལ་ཡང་དེ་ལྟར་བྱ་
དགོས་པའི་བཀའ་ལུང་ནན་ཏན་མཛད་དེ་སྐུ་ན་ཤིན་ཏུ་བགྲེས་པའི་ཚེ་ན་ཡང་། མཐོ་ལྡིང་
ལ་ཕྱག་འཁར་བསྣམས་ནས་སྐོར་བ་མང་དུ་མཛད་དེ་མངའ་འབངས་ཀྱི་སྐྱེ་བོ་ཀུན་ཕྱག་
མཆོད་ཚོགས་བསགས་ཀྱི་ལས་ལ་བསྐུལ། མཐོ་ལྡིང་དུ་ལོ་གསུམ་རིང་སྐུ་མཚམས་དམ་པོ་
ལ་བཞུགས་ནས་ཉེ་གནས་གཅིག་མ་གཏོགས་སུས་ཀྱང་མཇལ་དབང་མེད་པ་མཛད་དེ།
བཅད་རྒྱ་གྲོལ་ནས་རེ་ཞིག་གདུལ་བྱ་རྣམས་ལ་ཞལ་སྟོན་པ་དང་ཆོས་གཙིགས་ཀྱི་བཀའ་
ལུང་མཐའ་མ་བསྩལ་བའི་ཕྱིར། མང་ཡུལ་རྒྱུད་དུ་ཕེབས་པ་ལ་འབངས་ཐམས་ཅད་ཀྱིས་
ཀྱང༌། སྤྱི་སྒེར་སོ་སོ་ནས་རང་རང་གི་དད་པ་དང་གུས་པས་ཕྱག་འཚལ་བ་དང་། ཞལ་ཏ་ཞུ་
ཞིང་བཀའ་ལུང་ཉན་པའི་ཕྱིར་བསུ་བ་རྒྱ་ཆེན་པོ་བྱས་ཏེ། ཐོག་མར་རབ་བྱུང་རྣམས་ཀྱིས་
རང་ རང་གི་ཆ་ལུགས་ཚང་བའི་སེར་ཕྲེང་དང༌། རོལ་མོའི་ཚོགས་མཐའ་ཡས་པས་ཤིས་
བརྗོད་དང་བཅས་བསུས། ཐ་ན་རྒས་ཤིང་འཁོགས་པ་རྣམས་ཀྱིས་ཀྱང་དད་གུས་ཆེན་པོས་
བསུ་ བ་ དང༌ མཇལ་ ཁ་ ཞུ་ བར་ ཡོང་། ཕྱག་མཆོད་ དང༌ སྐོར་ བ་ འབུལ་ཞིང་སྨོན་ ལམ་
འདེབས་པ་ལ་སོགས་པ་ཞག་ལྔའི་བར་དུ་སྦྲང་མི་ཆད་དུ་བྱུང་། ལྷ་བླ་མས་ཀྱང་དེ་དག་ལ་
དགྱེས་པར་གཟིགས་ཤིང་མངའ་རིས་དར་ཞིང་ཆོས་གཙིགས་བཙུན་པ་ལེགས་གསུངས་ཏེ་
ཐུགས་དགྱེས་པར་མཛད། དེའི་སྐབས་སུ་ཕུལ་བའི་དངོས་རྫས་རྣམས་ཀྱང་དབུས་གཙང་
གི་གཙུག་ལག་ཁང་དང་། དགོན་པ་སོ་སོར་མཆོད་རྐྱེན་ཞབས་ཏོག་ཏུ་ཕུལ། དེ་ལྟར་རབ་
ཏུ་བྱུང་ནས་ལོ་སོ་གཅིག་པ་རབ་བྱུང་གོང་གི་ས་མོ་ལུག་སྤྱི་ལོ་༡༠༡༩ལོར་མཐོ་ལྡིང་དུ་ཞི་
བར་གཤེགས། ལོ་ཆེན་གྱིས་ཡུམ་གྱི་དགེ་རྩར་གཙུག་ལག་ཁང་གཅིག་བཞེངས་ནས་རབ
གནས་ཞལ་དྲོ་མཛད་བཞིན་པའི་དུས། ལྷ་བླ་མ་ཡེ་ཤེས་འོད་ལྷུང་ཡོད་པ་ཐོས་ནས་མྱུར་
བར་ཞལ་མཇལ་དུ་བྱོན་ཀྱང་སྙིང་གཞི་དྲག་པོ་གཅིག་གིས་ཟིན་ནས་ཞལ་མ་མཇལ་བར་
གཤེགས། གདུང་མཆོད་ལ་ངན་སོང་སྦྱོང་བ་ལ་སོགས་པ་ནི་ལོ་ཙཱ་བ་ཁོང་རང་གིས་མཛད་
131



བ
ས་མཐོའི་བུ་མོ།
ས་མཐོའི་ བུ་མོ།
དེ་བླ་ཆེན་པོ་ལྷ་སྡེ་དང༌། བླ་ཆེན་པོ་བྱང་ཆུབ་སེམས་དཔས་འབུལ་བ་ཡུལ་ཉི་ཤུ་རྩ་གཅིག་
ཕུལ། ལྷ་བླ་མའི་དགོངས་རྫོགས་མཆོད་པ་ལ་གནས་གཞི་ཉི་ཤུ་རྩ་གཅིག་ཏུ་ལོ་ཁྱུད་འཁོར་
ལ་མདོ་མང་ཆ་གསུམ། འབུམ་ཆ་བདུན་ལ་སོགས་པ་སྐུ་གསུང་ཐུགས་ཀྱི་རྟེན་དཔག་ཏུ་
མེད་པ་བཞེངས་པར་མཛད། ཁོང་གི་གསུང་རྩོམ་ལ་རྣམ་སྣང་མངོན་བྱང་གི་རྒྱུད་ཀྱི་སྤྱི་དོན་
དང༌། བསྟན་པ་སྤྱིའི་ཁོག་དབུབ། མཆོད་སྦྱིན་ཆེན་མོའི་ཡིག་ཆ། དཀོན་མཆོག་མཆོད་པའི་
གཞུང་ རྟེན་ ཐིག་ རྩ། སྔགས་ ལོག་སུན་འབྱིན། རབ་ གནས་ ཀྱི་ སྡོམ་དང༌། དཔལ་མངོན་
པར་རྟོགས་པའི་ཊཱིཀྐ་སོགས་ཡོད་པར་གསུངས་ཀྱང་ད་སྔོན་མཇལ་རྒྱུ་ནི་མ་རྙེད། །
དུས་རབས་བཅུ་གཅིག་ནང་དུ་འབྲོམ་སྟོན་རྒྱལ་བའི་འབྱུང་གནས་ཀྱིས་མཛད་པའི།
ཇོ་བོའི་རྣམ་ཐར་ལམ་ཡིག་ཆོས་ཀྱི་འབྱུང་གནས་རྣམས་སུ། ལྷ་བླ་མ་ཡེ་ཤེས་འོད་གསེར་
སྒྲུབ་ཏུ་གར་ལོག་ལ་ཕེབས་པར། མུ་སྟེགས་རྒྱལ་པོ་ཞིག་གིས་བོད་དུ་ནང་ཆོས་སྤེལ་བར་
ཕྲག་དོག་ཀྱིས་བཙོན་ཁང་ནང་དུ་བཅུགས། བྱང་ཆུབ་འོད་ཀྱིས་དེ་བླུ་བར་བརྩམས་པས་མུ་
སྟེགས་ རྒྱལ་པོ་དེས། ནང་ཆོས་བོད་དུ་ སྤེལ་མཚམས་བཞག་སྟེ་ཁོ་བོའི་མངའ་འོག་དུ་
བཞུགས་ན་གློད། ཡང་ན་གསེར་ལུས་ཚད་ཙམ་ཞིག་བྱུང་ན་གློད། དེ་གཉིས་འདོམས་ཤིག་
ཟེར་བ་ལ་ཕྱི་མ་གདམས་ནས་བླུ་བར་བརྩམས་ཀྱང་། ད་དུང་གསེར་དབུ་ཙམ་ཞིག་གིས་མ་
འདང་བར་ཡེ་ཤེས་འོད་ཀྱི་ཞལ་ནས། གསེར་དེ་དག་གིས་ཁོ་བོ་མ་བླ་བར་ཇོ་བོ་རྗེ་བོད་དུ་
གདན་དྲོངས་ཞེས་ཞལ་ཆེམས་བཞག་ སྟེ་ཞི་བར་གཤེགས་ཚུལ་བཤད་པ་ནི། ད་སྔོན་ང་
ཚོས་མཐོང་བའི་དཔྱད་གཞིའི་ཡིག་ཆ་ནང་ནས་སྔ་ཤོས་ཞིག་ཡིན་ལ། (དཔེ་འདི་ཡང་སྤྱི་
ལོ་༡༥༣༩ལ་གུང་ཐང་ཀུན་གསལ་ སྒང་ པོ་ཆེར་ཤིང་ པར་དུ་བཀོད་ པ་ཞིག་རེད་འདུག
དེ་ནས་རིམ་བཞིན་སྣར་ཐང་པར་མ་དང་ཞོལ་པར་མ་སོགས་དང་བྲིས་མ་འགའ་ཤས་ཤིག་
མཇལ་རྒྱུ་བྱུང་བ་ཀུན་གཅིག་མཐུན་དུ་སྣང་།) དེ་རྗེས་དུས་རབས་བཅུ་གཉིས་པའི་དཀྱིལ་
ཙམ་ལ་བྱ་འདུལ་འཛིན་གྱིས་མཛད་པའི་ཇོ་བོའི་རྣམ་ཐར་ཆེན་མོ་དང་། ཡང་དུས་རབས་
བཅུ་གསུམ་པའི་དཀྱིལ་ཙམ་ལ་མཆིམས་ནམ་མཁའ་གྲགས་ཀྱིས་མཛད་པའི་ཇོ་བོའི་རྣམ་
ཐར། སྤྱི་ལོ་ ༡༣༤༦ལ་བརྩམས་ པ་ ཚལ་ པའི་ དེབ་དམར་དང༌། སྟག་ཚང་དཔལ་འབྱོར་
བཟང་ པོས་ སྤྱི་ལོ་ ༡༤ ༣༤ ལ་བརྩམས་ པའི་རྒྱ་བོད་ཡིག་ཚང་། སྤྱི་ལོ་༡༤ ༧༦ལ་བརྩམས་
པའི་འགོས་ལོའི་དེབ་སྔོན། དཔའ་བོ་གཙུག་ལག་ཕྲེང་བས་སྤྱི་ལོ་༡༥༤༥ལ་བརྩམས་པའི་
132



སྤྱིའི་དེབ་གྲངས་དང་པོ།
ཆོས་འབྱུང་མཁས་པའི་དགའ་སྟོན་སོགས། བོད་ཀྱི་ལོ་རྒྱུས་ཕལ་ཆེ་བར་བཤད་ཚུལ་མི་
འདྲ་བ་ཅུང་ཟད་ཙམ་ལས་མདོ་དོན་ལྷ་བླ་མ་ཡེ་ཤེས་འོད་གར་ལོག་ཏུ་གྲོངས་པར་བཤད།
ཡང་ལོ་ཆེན་རིན་ཆེན་བཟང་པོའི་རྣམ་ཐར་དུས་རབས་བཅུ་གཅིག་པའི་སྨད་ཙམ་
ལ་གུ་གེ་ཁྱི་ཐང་པས་བརྩམས་པའི་ནང་དུ། ལྷ་བླ་མ་ཡེ་ཤེས་འོད་ཐོ་གླིང་དུ་གཤེགས་ཚུལ་
རྒྱས་པར་བཤད་པ་དང༌། ཡང་དུས་རབས་བཅུ་གཉིས་པའི་སྨད་ཙམ་ལ་མཛད་པའི་ཉང་
རལ་ཆོས་འབྱུང་ལས་ཀྱང་། བྱང་ཆུབ་འོད་ཀྱི་ཐུགས་དགོངས་ལ་པཎྜི་ཏ་མཁས་པ་ཞིག་
གདན་དྲངས་ན་ཕན་ཆེ་བར་སེམས་ཏེ། རྒྱ་བརྩོན་འགྲུས་སེང་གེ་ལས་དཔོན་བགྱིས་ཏེ་རྒྱ་
གར་ཟ་ཧོར་ཡུལ་དུ་དི་པཾ་ཀ་ར་ཤྲཱི་ཛྙཱ་ན་སྤྱན་འདྲེན་དུ་མངགས་ཚུལ་བཤད་པ་ལྟར་ན། ཡེ་
ཤེས་འོད་ཇོ་བོ་རྗེ་གདན་འདྲེན་ཞུ་བ་ལ་ཐོག་མའི་འཆར་འགོད་པ་དང་། ཁོང་ཉིད་ཇོ་བོ་
གདན་འདྲེན་ཆེད་དུ་གར་ལོག་ཏུ་གཤེགས་པ་མི་བཞེད་པར་མངོན་ཏེ། བྱང་ཆུབ་འོད་ཀྱི་
ཐུགས་དགོངས་ལ་པཎྜི་ཏ་མཁས་པ་ཞིག་གདན་དྲངས་ན་ཕན་ཆེ་བར་སེམས་ཞེས་གསུངས་
འདུག གོང་གསལ་ཡེ་ཤེས་འོད་ཀྱི་རྣམ་ཐར་འདིའི་མཛད་པ་པོ་ནི་ཡར་ལོ་གྲགས་པ་རྒྱལ་
མཚན་ཡིན་ནམ་སྙམ། ཁོང་ནི་སྤྱི་ལོ་༡༢༤ ༢ནས་༡ ༣༤ ༦བར་དུ་བྱོན་པ་ཞིག་ཡིན་པས་རྣམ་
ཐར་འདི་ཡང་དུས་རབས་བཅུ་བཞི་པའི་སྟོད་དུ་མཛད་པ་ཞིག་ཡིན། འདིའི་ནང་དུ་ཡེ་ཤེས་
འོད་ཀྱིས་ཇོ་བོ་རྗེ་གདན་འདྲེན་བའི་འཆར་གཞི་ཅི་ཡང་མཛད་ཚུལ་མི་གསལ་བ་དང་།
གར་ལོག་ཏུ་གཤེགས་ཚུལ་དེ་བས་ཀྱང་མ་བཤད་པར་མཐོ་ལྡིང་རང་དུ་གཤེགས་པར་
གསུངས།
ཡང་འབྲས་སྤུངས་གནས་བཅུ་ལྷ་ཁང་དཔེ་རྟགས་ཕྱི་མ་༩༣༨ནང་བཞུགས། བླ་མ་
བརྒྱུད་པའི་ལོ་རྒྱུས་ཞེས་པ་ཇོ་བོ་རྗེའི་རྣམ་ཐར་བྲིས་རྙིང་དུས་རབས་བཅུ་གཉིས་ཡས་མས་
ཙམ་གྱི་དཔེ་རྙིང་ཞིག་ལས། ཇོ་བོ་རྗེ་བོད་དུ་གདན་ཇི་ལྟར་དྲངས་པའི་ཚུལ་ནི། སྟོད་ཀྱི་
མངའ་བདག་བཀྲ་ཤིས་ལྡེ་གར་ལོག་གིས་བཙོན་དུ་བཟུང་བ་བླུ་བ་ལ་གསེར་ཁོ་རང་གི་སྐུ་
ལུས་ ཀྱི་ ལྗིད་དང་ མཉམ་ པ་འདོད་ ཟེར། དེར་ ཟངས་དུང་ གསུམ་ བྱས་ནས་བོད་དབུས་
གཙང་དུ་གསེར་སློང་དུ་བཏང་བས་མང་པོ་རྙེད་པ་དང་། ཁོང་གྲོངས་པས་བླུར་མ་བྱུང་ནས་
ལྷ་བླ་མ་ཡེ་ཤེས་ཀྱི་ཐུགས་དགོངས་པ་དགེ་བའི་རྩ་བ་ལ་བོད་དུ་སངས་རྒྱས་ཀྱི་བསྟན་པ་
ལ་ཅི་ཕན་བྱ་སྙམ་ནས། བོད་ཀྱི་བློ་གསལ་ཉི་ཤུ་རྩ་གཅིག་ལ་གསེར་མང་པོ་བསྐུར་ནས་ལོ་
133



ས་མཐེའི་ བུ་མོ།
ཚ་སློབ་ཅིང་པཎྜི་ཏ་གདན་འདྲེན་དུ་བརྫངས་པས། ལོ་ཙཱ་བ་ཤཱཀྱ་བློ་གྲོས་དང་། དགེ་བའི་
བློ་གྲོས་དང་། འཕགས་པ་ཤེས་རབ་དང༌། ཆོས་ཀྱི་བློ་གྲོས་ལ་སོགས་པ་རྣམས་ཀྱིས། ཇོ་
བོ་བྲེ་ད་ཀ་ར་བར་མ་དང་། རབ་འབྱོར་ཞི་བ་དང༌། ཐིག་ལེ་བུམ་པ་དང་། གཞོན་ནུ་བུམ་པ་
ལ་སོགས་པ་བཅུ་བདུན་གདན་དྲངས་པས་སོ་སོའི་ཆོས་ལ་ནི་མཁས་པར་བྱུང་ཡང་སངས་
རྒྱས་ཀྱི་བསྟན་ པའི་ སྒོ་མཐའ་དག་དབྱེ་བར་མ་ནུས་སོ། །དེ་ནས་ ཁོང་འདའ་ཁར་སྐུའི་
དབོན་པོ་ལྷ་བླ་མ་བྱང་ཆུབ་འོད་ལ་སྔར་གྱི་ལོ་རྒྱུས་རྣམས་གསུང་ནས། ཁྱོད་ཀྱིས་སངས་
རྒྱས་ཀྱི་བསྟན་པ་གསལ་བར་བྱེད་པའི་པཎྜི་ཏ་རྒྱ་གར་བྲི་ཀ་མ་ལའི་ཤི་ལའི་གཙུག་ལག་
ཁང་ན་ཇོ་བོ་རྗེ་བྱ་བ་ཡོད་པས་དེ་གདན་དྲོངས་ཞེས། གསུངས་པར་བཤད་དེ་གར་ལོག་ཏུ་
གྲོངས་པ་ཡེ་ཤེས་འོད་མ་ཡིན་པར་བཀྲ་ཤིས་ལྡེ་ཡིན་པ་དང་། ཇོ་བོ་རྗེ་གདན་འདྲེན་གྱི་
ཇུས་འགོད་པ་ཡེ་ཤེས་འོད་ཡིན་པར་བཤད།
ཡང་མངའ་རིས་རྒྱལ་རབས་ལས། ཁོ་རེའི་ཚ་བོ་ལྷ་ལྡེའམ་ལྷ་ལྡེའི་བུ་འོད་ལྡེ་རང་
གཤིས་ གཏུམ་ཤིང་དྲེགས་ པས། སྟོད་མངའ་ རིས་སྐོར་ གསུམ་ གྱི་ཡ་གྱལ་མང་ཡུལ་ལ་
དྭགས་རྒྱལ་པོར་དམག་དྲངས་པ་དང་། མཐར་བལ་ཏིའི་མངའ་ཁོངས་བྲུ་ཤ་སོགས་ལའང་
དམག་འཁྲུགས་བསླངས་པའི་རྗེས་འབྲས་ལ། ཡུལ་དེའི་རྒྱལ་པོས་འཛིན་བཟུང་བྱས་ནས་
ཁྲིམས་བཅད་ནན་པོ་བཏང་སྟེ་དེའི་གཅུང་བྱང་ཆུབ་འོད་དང་ཞི་བ་འོད་ཀྱིས་གསེར་ཕོན་
ཆེན་བསྣམས་ནས་བླུས་ཀྱང་། གསེར་ལམ་སེང་མ་འབྱོར་བས་རེ་ཞིག་དེར་ལུས་ཏེ་མཐར་
བྲོས་ཀྱང་ལྕགས་དུག་བྱུང་ནས་བཤུལ་དཀར་ཞེས་པའི་སར་གྲོངས་པར་བཤད།
གཞན་ཡང་ལྡེའུ་ཆོས་འབྱུང་རྒྱས་པ་དང་བུ་སྟོན་ཆོས་འབྱུང་རྣམས་སུ་ལྷ་བཙུན་བྱང་
ཆུབ་འོད་ཀྱིས། ཇོ་བོ་རྗེ་གདན་འདྲེན་ཞུས་ཚུལ་བཤད་པ་ལས་ཡེ་ཤེས་འོད་གར་ལོག་ཏུ་
གྲོངས་མིན་དང་། ཇོ་བོ་རྗེ་གདན་འདྲེན་ཞུ་བ་ལ་ཐོག་མའི་ཇུས་འགོད་པ་ཡེ་ཤེས་འོད་ཡིན་
མིན་གྱི་ལོ་རྒྱུས་གསལ་བཤད་གནང་མེད། །
དེ་ལྟར་བོད་ཀྱི་ལོ་རྒྱུས་ཆོས་འབྱུང་ཐས་ཅད་ཞལ་མི་མཐུན་པ་མང་ཡང་། ད་ལྟ་ཡེ་
ཤེས་འོད་ཀྱི་རྣམ་ཐར་དང་ཇོ་བོ་རྗེའི་རྣམ་ཐར་གཉིས་གུང་བསྒྲིགས་ནས་དཔྱད་ན། ཡེ་ཤེས་
འོད་མེ་ལུག་ ༩༤༨ལ་འཁྲུངས་ པ་དང༌། ཇོ་བོ་རྗེ་ཆུ་རྟ་༩༨༢ ལ་འཁྲུངས་པས་ཁོང་གཉིས་
ལོ ༣༤ ཙམ་གྱི་ཆེ་ཆུང་ཡོད་ལ། ཇོ་བོ་རྗེས་སློབ་གཉེར་གནང་སྟེ་དགུང་ལོ་ཉེར་དགུ་ལ་རབ་
134



སྤྱིའི་དེབ་གྲངས་དང་པོ།
བྱུང་དང་བསྙེན་རྫོགས་གནང་། དེ་ནས་ལོ་བཅུ་གཉིས་ལ་བྱེ་བྲག་བཤད་མཛོད་ཆེན་མོ་པ
གསན་པས་དགུང་ལོ་༤༡ལ་ཕེབས། དེ་ནས་གསེར་གླིང་དུ་ལོ་བཅུ་གཉིས་ལ་སློབ་གཉེར་
མཛད་པས་དགུང་ལོ་༥༣ལ་སླེབས་རྗེས་རྡོ་རྗེ་གདན་དུ་ཕེབས་ཏེ་འགྲོ་དོན་མཛད་སྐབས་སུ།
ལྷ་བླ་མ་ཞིང་དུ་གཤེགས་ཟིན་ནས་ལོ་བཅུ་དྲུག་ཙམ་སོང་ཟིན་པས་གདན་ཞུས་བྱ་བའི་དུས་
ཚོད་ཀྱི་གུང་བསྒྲིགས་མི་ཐུབ། གཞན་ཡང་ཇོ་བོ་དགུང་ལོ་ལྔ་ཅུ་རྩ་དགུ་པ་ལ་རྒྱ་གར་ནས་
བཏེགས་ཏེ་དྲུག་ཅུ་ རེ་ གཅིག་ པ་ཆུ་ རྟ་ ༡༠༤ ༢ལ་མངའ་ རིས་ སུ་ ཕེབས་སྐབས་ལྷ་ བླ་ མ་
གཤེགས་ནས་ལོ་ ༢ ༣སོང་བ་ལ་གཞིགས་ན་ཡང་ཤེས་ཐུབ། དེས་ན་ཇོ་བོ་རྗེ་བོད་དུ་གདན་
འདྲེན་ཞུ་བ་པོ་ནི་ལྷ་བླ་མ་བྱང་ཆུབ་འོད་ཡིན་པ་ལས་ཡེ་ཤེས་འོད་མ་ཡིན་པ་ཤེས་ཐུབ།
བོད་ཀྱི་ལོ་རྒྱུས་ཕལ་ཆེ་བར་ལྷ་བླ་མ་ཡེ་ཤེས་འོད་གར་ལོག་དམག་གིས་བཀྲོང་
ཚུལ་བཤད་པའི་ཡོང་ཁུངས་ནི། ད་སྔོན་ང་ཚོའི་མཐོང་བ་ལྟར་ན་འབྲོམ་སྟོན་པའི་ཇོ་བོའི་
ལམ་ ཡིག་ ཡིན་ པར་ ངོས་ འཛིན་ བྱེད་ ཀྱི་ ཡོད། འོན་ ཀྱང་ ལམ་ ཡིག་ དེ་ ཡིག་ནོར་རྒྱུན་
འབྱམས་དུ་སོང་བ་ཞིག་ཡིན་ནམ་སྙམ་སྟེ་ཞིབ་དཔྱད་བྱས་པ་བརྒྱུད། ད་ལྟ་དཔེ་རྙིང་མི་
འདྲ་བ་ལྔ་ཙམ་མཐོང་བ་ཀུན་གཅིག་མཐུན་གྱིས་ལོ་རྒྱུས་རིང་མོ་ཞིག་བྲིས་འདུག་པས་ཡི་
གེ་ནོར་བའི་སྐྱོན་མ་ཡིན་པར་མངོན། ཇོ་བོ་རྗེའི་ལོ་རྒྱུས་ལ་ནག་ཚོ་ལོ་ཙཱ་དང་འབྲེན་སྟོན་
པ་གཉིས་ལས་ཞིབ་པ་ཞིག་མེད་ངེས་ཀྱང་། ལམ་ཡིག་འདིའི་རྩོམ་པ་པོ་འབྲོམ་སྟོན་པ་
ཡིན་མིན་གྱི་དཔྱད་པ་དང༌། ནག་ཚོ་ལོ་ཙཱ་བས་མཛད་པའི་ལམ་ཡིག་ཞིག་ཡོད་པར་གྲགས་
པ་བཙལ་འཚོལ་ཐུབ་ན་གལ་གནད་ཆེ་བར་སེམས། སྔ་རབས་ལོ་རྒྱུས་སྨྲ་བ་དག་གིས་གར་
ལོག་ཏུ་གྲོངས་པ་དེ་ཡེ་ཤེས་འོད་དང་བཀྲ་ཤིས་ལྡེ་འོད་ལྡེ་གསུམ་སུ་ཡིན་གྱི་སྐོར་ལ་འདོད་
པ་མི་མཐུན་པ་དང༌། ཡེ་ཤེས་འོད་ལ་འགའ་རེའི་ཁོ་རེ་དང་འགའ་རེའི་སྲོང་ངེ་ཡིན་པར་
འདོད་པ་དང༌། ཡང་ཁོང་གཉིས་ཀྱི་ཡབ་འགའ་རེའི་བཀྲ་ཤིས་མགོན་ཡིན་པར་འདོད་པ་
དང་འགའ་རེའི་འོད་ཀྱི་རྒྱལ་མཚན་ཡིན་པར་འདོད་པ་སོགས་མང་ཡང་། འདིར་ད་ལམ་ཡེ་
ཤེས་འོད་ཀྱི་རྣམ་ཐར་ཡར་ལོ་གྲགས་པ་རྒྱལ་མཚན་གྱིས་མཛད་པ་ཁུངས་བཙན་དུ་རྩིས་ཏེ་
བྲིས་པ་ཡིན། །
135



ས་མཐོའི་ བུ་མོ།
བཀའ་གདམས་གླེགས་བམ་གྱི་ངོ་སྤྲོད་མདོར་བསྡུས། །
ཤེས་རབ་དཔལ་གཡང་།
ཀ དངོས་ཀྱི་དོན།
དེ་ཡང་བཀའ་གདམས་བསྟན་པའི་མངའ་བདག་ཇོ་བོ་རྗེ་དཔལ་ལྡན་ཨ་ཏི་ཤ་ལ་
སྤྱིར་གསུང་རབས་མང་པོ་ཡོད་པ་ལས། ད་ལམ་ངོ་སྤྲོད་ཞུ་བ་ནི་བཀའ་གདམས་སྤྲུལ་པའི་
གླེགས་བམ་དུ་གྲགས་པ་དེ་ཉིད་ཡིན། བཀའ་གདམས་གླེགས་བམ་ཞེས་པ་ནི་ཐིག་ལེའི་
སྒྲུབ་པ་ གཙོ་བོར་བྱས་པའི་ ཕ་ཆོས་བུ་ཆོས་ བཅས་ པ་ལ་བྱ་ཞིང་། ཐིག་ལེ་བཅུ་དྲུག་གི་
གདམས་པ་ལ་ནི་བླ་མ་བརྒྱུད་པའི་རྣམ་ཐར་དང་། ཐིག་ལེའི་སྒྲུབ་པ་གཉིས་ལས་དང་པོ་བླ་
བརྒྱུད་ལ་ཇོ་བོ་རྗེ་ལྷ་གཅིག་དཔལ་ལྡན་ཨ་ཏི་ཤའི་རྣམ་ཐར་བླ་མའི་ཡོན་ཏན་ཆོས་ཀྱི་
འབྱུང་གནས་ལྡེབ།༡ ༣ ཇོ་བོ་གསེར་གླིང་དུ་བྱོན་པའི་རྣམ་ཐར་ལྡེབ།༧ འདིའི་མཛད་བྱང་
མེད། ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་རྒྱས་པ་ཡོངས་གྲགས་ལྡེབ།༡༠༠ འབྲོམ་
སྟོན་པས་མཛད་པ། དགེ་བཤེས་སྟོན་པས་མཛད་པའི་གླེགས་བམ་གྱི་བཀའ་རྒྱ་ལྡེབ། ༤
ཞུས་ལེན་ནོར་བུའི་ཕྲེང་བ་ལྷ་ཆོས་བདུན་ལྡན་གྱི་བླ་མ་བརྒྱུད་པ་རྣམ་ཀྱི་རྣམ་ཐར་ལས་རཏྣ་
གུ་ རུ་ ཕན་བདེའི་འབྱུང་ གནས་ པ་ཞེས་ པ་ནས། བྱང་ ཆུབ་ བཟང་ པོའི་ཐུགས་དགོངས་
རྫོགས་གྱུར་ཅིག་ཅེས་པའི་བར་ཤོ་ལོ་ཀ་ ༢༥ཕྱེད་དང་བཅས་པ་ནམ་མཁའ་རིན་ཆེན་གྱིས་
མཛད་པ། ཇོ་བོའི་ཆེ་བ་དང་འབྲེལ་བའི་རྣམ་ཐར་ཤེས་རབ་རྒྱལ་མཚན་གྱིས་མཛད་པ།
ཡང་ཆོས་འདིའི་ལོ་རྒྱུས་ལ་ཞེས་པ་ནས། འདི་དག་ནི་བྱུང་ཚུལ་ཐོར་བུ་བའོ་ཞེས་པའི་བར་
ཇོ་བོ་ཡབ་སྲས་ཀྱི་མཛད་འཕྲིན་གྱི་ཆེ་བ་དང་བཀའ་གདམས་གླེགས་བམ་གྱི་ལེའུའི་གྲངས་
དང༌ སློབ་ དཔོན་ གསང་ཕུ་བས་གླེགས་བམ་ལ་བཀོད་ཚུལ། ཤེས་ རབ་རྒྱལ་མཚན་ལ་
བཀའ་གདམས་གླེགས་བམ་བཀའ་བབས་ཚུལ་སོགས་ཤེས་རབ་རྒྱལ་མཚན་གྱིས་མཛད་
པ། བཀའ་གདམས་ ལྷ་ཆོས་བདུན་ལྡན་ཉམས་སུ་ལེན་ཚུལ་གྱི་ཁྱད་ཆོས་དང་། ཁུ་རྔོག་
གཉིས་ཀྱིས་དྲི་བ་དྲིས་ལན་གྱི་སྒོ་ནས་ཁོང་གཉིས་ཀ་འབྲོམ་སྟོན་པའི་སློབ་མ་ཡིན་ལུགས་
136



སྤྱིའི་དེབ་གྲངས་དང་པོ།
བསྟན་པ། ཐིག་ལེ་བཅུ་ དྲུག་ གི་ གདམས་ པ་གླེགས་བམ་དང་ བཅས་ པ་ གསང་ཕུ་བས་་
མངའ་རིས་པ་ཤེས་རབ་རྒྱལ་མཚན་ལ་གསུངས་ཚུལ། དེས་གཞོན་ནུ་རྒྱལ་མཚན་ལ། དེས་
རྣལ་འབྱོར་པ་རིན་ཆེན་རྒྱལ་མཚན་ལ། དེས་དར་མ་རྒྱལ་མཚན་ལ། དེས་བྱང་ཆུབ་བཟང་
པོ་ལ། དེས་ནམ་མཁའ་རིན་ཆེན་ལ། དེས་འབྲོམ་སྟོན་ཀུ་མ་ར་ལ་ཐིག་ལེའི་གདམས་པ་
གནང་ཚུལ་སོགས་བསྟན། གླེགས་བམ་གྱི་བླ་མ་བརྒྱུད་པའི་རྣམ་ཐར་རྣམས་འབྲོམ་སྟོན་ཀུ་
མ་རས་ཆུ་ཕོ་སྟག་གི་ལོ་རྒྱལ་ཟླའི་དུས་ཚེས་བཟང་པོར་སྣར་ཐང་དུ་མཛད་པ་ཞིག་ཡིན་
འདུག ཐིག་ལེའི་སྒྲུབ་ པ་དངོས་ལ་གསུམ་སྟེ། སྤང་བྱ་འཁོར་བའི་ཉེས་དམིགས་བཤད།
བླང་ བྱ་ ཐར་ པའི་ ཕན་ ཡོན་བཤད། ཆོ་ གའི་ རིམ་ པ་ དང་སྦྱར་ནས་ཉམས་སུ་ལེན་ཚུལ་
བཅས་ལས། དང་པོ་བླ་མ་དམ་པ་རྣམས་ལ་ཕྱག་འཚལ་ལོ་ཞེས་པ་ནས་དགེ་བ་ཕྲ་མོ་ནས་
ཀྱང་སྤྲོ་དགས་སྒྲུབ་ཅིང་ངོམ་པ་མེད་པའི་འཇུག་ལྡོག་བྱེད་པ་གལ་ཆེའོ་ཞེས་པའི་བར་སྔོན་
བྱུང་གླེང་གཞི་དང་བཅས་ཏེ་སྤང་བྱ་འཁོར་བའི་ཉེས་དམིགས་བཤད་ཅིང་། གཉིས་པ་ནི་
གནས་ལུགས་ངེས་དོན་ཞེས་པ་ནས་ཞག་མང་དུ་བསམ་པར་བྱ་བའི་ཆོས་སོ་ཞེས་པའི་བར་
བླང་བྱ་ཐར་ པའི་ ཕན་ཡོན་བཤད་ཅིང་། གསུམ་པ་ཆོ་ གའི་རིམ་པ་དང་སྦྱར་བ་ལ་སྦྱོར་
དངོས་རྗེས་གསུམ་ལས། དོར་བ་ལ་གདུལ་བྱའི་སྣོད་བྱིན་གྱིས་བརླབས་པ་དང་། དེ་ཉིད་
རྗེས་སུ་བཟུང་བའི་ཕྱིར་མཎྜལ་བཞེངས་པའི་ཆོ་ག་གཉིས། དང་པོ་ནི་སྦྱོར་བའི་སྦྱོར་བ་ལ་
རང་རྒྱུད་ལ་བསྐུལ་མ་འདེབས་པ་དད་པའི་ལྗོན་ཤིང་ཚར་གསུམ་དང་། འབྲོམ་གྱིས་མཛད་
པའི་ཡན་ལག་བདུན་པ་ཚར་གསུམ་ཀློག གཉིས་པ་ནི་མཎྜལ་བཞེངས་པའི་ཆོ་ག་སྟེ་སྦྱོར་
ཆོས་སོ། །
གཉིས་པ་དངོས་གཞི་ཐིག་ལེ་བཅུ་དྲུག་ནི་རིམ་བཞིན། ༡ཕྱི་བཀོད་པ་བསམ་གྱིས་
མི་ཁྱབ་པའི་ཐིག་ལེ། ༢མི་མཇེད་ཀྱི་ཐིག་ལེ། ༣བོད་ཁམས་ཀྱི་ཐིག་ལེ། ༤ བྲིས་པ་དཀྱིལ་
འཁོར་གྱི་ཐིག་ལེ། ༥ ཡུམ་ཤེར་ཕྱིན་གྱི་ཐིག་ལེ། ༦སྲས་ཐུབ་པའི་ཐིག་ལེ། ༧སྲས་སྙིང་རྗེ་
ཆེན་པོའི་ཐིག་ལེ། ༨ཡེ་ཤེས་སྒྲོལ་མའི་ཐིག་ལེ། ༩དེ་ཉིད་ཁྲོས་པའི་ཐིག་ལེ། ༡༠ མི་གཡོ་
བའི་ཐིག་ལེ། ༡༡ཨ་ཏི་ཤའི་ཐིག་ལེ། ༡༢ རྒྱལ་བའི་འབྱུང་གནས་ཀྱི་ཐིག་ལེ། ༡༣རྒྱ་ཆེན་
སྤྱོད་པའི་ཐིག་ལེ། ༡༤ ཟབ་མོ་ལྟ་བའི་ཐིག་ལེ། ༡༥བྱིན་བརླབས་ཀྱི་ཐིག་ལེ། ༡༦སྤྲུལ་པ་
དང་འཕྲིན་ལས་ཀྱི་ཐིག་ལེ་སྟེ་བཅུ་དྲུག་པའོ། །
GN
137



ས་མཐོའི་ བུ་མོ།
A
གསུམ་པ་མཇུག་གི་ཆོ་ག་ལ་ལྔ་སྟེ་བསྔོ་བ་དང་། སྨོན་ལམ། བཀྲ་ཤིས། ལྷ་ཆོས་ཀྱི་
ཉམས་ ལེན་ ལས་ མི་ འདའ་ བའི་ དམ་ བཅའ་ བ། ཐིག་ལེ་ ཆེན་ པོའི་ངང་དུ་གཤེགས་སུ་
གསོལ་བ་བཅས་སོ། །
ཕ་ཆོས་ལ་ལེའུ་ཉི་ཤུ་རྩ་དྲུག་དང་། བུ་ཆོས་ལ་ལེའུ་ཉི་ཤུ་རྩ་གཉིས། ཁ་བསྐོང་གི་
ལེའུ་དང་བཅས་ཁྱོན་སྡོམ་ལེའུ་བཞི་ཅུ་ཞེ་དགུ་ཡོད། ཕ་ཆོས་བུ་ཆོས་ཞེས་པའི་མཚན་ནི་ཕ་
འབྲོམ་སྟོན་པས་ཞུས་ངོར་ཇོ་བོས་གསུངས་པས་ན་ཕ་ཆོས་དང་། བུ་ཁུ་རྔོག་གཉིས་ཀྱིས་
ཞུས་པའི་ངོར་གསུངས་པས་ན་བུ་ཆོས་ཞེས། སྤྱིར་ཕ་ཆོས་ལེའུ་ཉི་ཤུ་རྩ་དྲུག་པོ་ཀུན་ཞུས་
ལན་གྱི་དངོས་གཞི་ནོར་བུའི་ཕྲེང་བའི་འགྲེལ་བ་ཞུ་བ་དང་ཞུས་ལེན་གྱི་ཚུལ་གྱིས་གསུངས་
པ་ཞིག་སྟེ། ལེའུ་དང་པོ་ནི་བྱང་སེམས་ནོར་ཕྲེང་རྩ་བ་ལས། བླ་མ་རྣམས་ལ་ཕྱག་འཚལ་
ལོ། །ཞེས་པ་ནས་གཅིག་པུར་འདུག་ན་སེམས་ལ་བརྟག །ཞེས་པའི་བར་ལེའུ་ཉེར་གསུམ་
བསྟན་པ་བཞིན་འགྲེལ་བ་ལས། ཡུལ་ཁྱད་པར་བ་ཇོ་བོའི་བླ་མ་རྣམས་ལ་ཕྱག་བཙལ་བའི་
ལེའུ་སྟེ་དང་པོ། བཀའ་གདམས་ལྷ་བཞི་ཇི་ལྟར་འདམ་པའི་ལེའུ་སྟེ་གཉིས་པ། བཀའ་སྡེ་
སྣོད་གསུམ་ཇི་ལྟར་འདམ་ཁ་བཏང་བའི་ལེའུ་སྟེ་གསུམ་པ། དོར་བ་བརྩོན་འགྲུས་སོགས་
ལ་ཇི་ལྟར་འབད་པའི་ལེའུ་སྟེ་བཞི་པ། དབང་པོའི་སྒོ་བསྡམས་ཏེ་སེམས་ཇི་ལྟར་འཛིན་
པའི་ལེའུ་སྟེ་ལྔ་པ། ལེ་ལན་ཐམས་ཅད་གཅིག་ལ་ཇི་ལྟར་གདའ་བའི་ལེའུ་སྟེ་དྲུག་པ། སྤང་
བྱ་སྤངས་ནས་དགེ་བ་ལ་འཇུག་པའི་ལེའུ་སྟེ་བདུན་པ། འཕགས་པའི་ནོར་དང་འཁར་སིལ་
གྱི་ལེའུ་སྟེ་བརྒྱད་པ། ལས་རྣམ་པར་དག་པའི་ལེའུ་སྟེ་དགུ་པ། བཀུར་བསྐྱངས་རང་མཐོང་
ཚུལ་ཕུན་སུམ་ཚོགས་པའི་ལེའུ་སྟེ་བཅུ་པ། དམ་པ་དང་དམ་པའི་སྤྱོད་པ་ཇི་ལྟར་སྐྱོང་བའི་
ལེའུ་སྟེ་བཅུ་གཅིག་པ། འདོད་པའི་འདམ་ལས་བརྗེས་བཅངས་ཇི་ལྟར་བྱ་བའི་ལེའུ་སྟེ་བཅུ་
གཉིས་པ། རྣམ་ཐར་གཙང་མའི་ ཕ་ཕོགས་ཇི་ལྟར་ཞུས་པའི་ལེའུ་སྟེ་བཅུ་གསུམ་པ། སྡུག་
བསྔལ་གྱི་རྩ་བ་བཅད་དེ་བྱིང་རྒོད་མཉམ་པ་ཉིད་དུ་སྒོམ་པའི་ལེའུ་སྟེ་བཅུ་བཞི་པ། སྣང་
སྟོང་གྲག་སྟོང་གི་ངང་དུ་བློ་ཇི་ལྟར་སྦྱོང་བའི་ལེའུ་སྟེ་བཅོ་ལྔ་བ། སྦས་པའི་རྟུལ་ཞུགས་ལ་
སོགས་པ་ཇི་ལྟར་མཛད་པའི་ལེའུ་སྟེ་བཅུ་དྲུག་པ། ཆོས་ལུགས་ཕུན་སུམ་ཚོགས་པའི་ལེའུ་
སྟེ་བཅུ་བདུན་པ། གཞན་གྱི་སེམས་ཇི་ལྟར་སྲུང་བའི་ལེའུ་སྟེ་བཅོ་བརྒྱད་པ། རྟག་ཏུ་གཞན་
དོན་བྱེད་པའི་ལེའུ་སྟེ་བཅུ་དགུ་པ། ཆོས་གཞན་ལ་སྐུར་བ་མི་འདེབས་པར་ཆོས་ཟབ་མོ་
138



སྤྱིའི་དེབ་གྲངས་དང་པོ།
ཉམས་སུ་ལེན་པའི་ལེའུ་སྟེ་ཉི་ཤུ་བ། བསྔོ་ཞིང་སྡིག་པ་བཤགས་པའི་ལེའུ་སྟེ་ཉེར་གཅིག་
པ། ནོར་བདུན་དུ་བསྡུས་ཏེ་གཉེར་གཏད་པའི་ལེའུ་སྟེ་ཉེར་གཉིས་པ། བརྟག་པ་གཉིས་
པའི་ལེའུ་སྟེ་ཉེར་གསུམ་པའོ། །དེ་དག་གི་སྟེང་དུ་ནན་གྱི་སྒོ་ནས་བཀའ་རྒྱ་བཏབ་པའི་ལེའུ་
སྟེ་ཕ་ཆོས་ལེའུ་གཅིག ཡེར་པ་ལྷ་རི་སྙིང་པོའི་མགུལ་དུ་བླ་མ་ལ་འབུལ་མོ་ཆེ་མཛད་པ་
ལས་འཕྲོས་ནས་མ་འོངས་ལུང་བསྟན་པའི་ལེའུ་སྟེ་ཕ་ཆོས་ལེའུ་གཅིག ཤིང་ཕོ་རྟའི་ལོ་ལ་
ལྷ་རི་སྙིང་པོར་བཞུགས་པའི་ཚེ་སྒྲོལ་མས་སྙེ་ཐང་དུ་བྱོན་པར་བསྐུལ་ནས། མཐར་བླ་མ་
དགའ་ལྡན་དུ་མ་གཤེགས་པའི་བར་ལ་མགུར་དུ་བཞེངས་པ་རྣམས་ལ་འཆི་བ་མེད་པ་རྡོ་
རྗེའི་གླུའི་ལེའུ་ཞེས་བྱ་བ་བཅས་ཉེར་དྲུག་གོ ། །
བུ་ཆོས་ནི་དགེ་བའི་བཤེས་གཉེན་པ་བྲམ་ཟེའི་ཁྱེའུ་གསལ་བར་ ཇི་ལྟར་སྐྱེ་བ་
བཞེས་པའི་ལེལུ། ༡ ཡུལ་ཀོའུ་ཤི་བྷིར་རྒྱལ་བུ་ཆགས་པ་མེད་པར་སྐུ་སྐྱེ་བ་བཞེས་པའི་
ལེའུ། ༢ ཡུལ་ཡངས་པ་ཅན་དུ་རྒྱལ་བུ་ཀུན་ཏུ་དགར་སྐུ་སྐྱེ་བ་བཞེས་པའི་ལེའུ། ༣ ཡུལ་
ཝ་ར་ན་སིར་རྒྱལ་བུ་ལྷ་སྐྱེས་སུ་སྐུ་སྐྱེ་བ་བཞེས་པའི་ལེའུ ༤ ཡུལ་བདེ་ལྡན་དུ་རྒྱལ་བུ་
དཀོན་མཆོག་འབངས་ སུ་ སྐུ་སྐྱེ་བ་བཞེས་ པའི་ལེའུ། ༥ ཡུལ་བྷཾ་ག་ལར་རྒྱལ་བུ་དད་པ་
བརྟན་པར་སྐུ་སྐྱེ་བ་བཞེས་པའི་ལེའུ། ༦ ཡུལ་བྷཾ་ག་ལར་རྒྱལ་བུ་དད་པ་རབ་ཏུ་བརྟན་པར་
སྐུ་སྐྱེ་བ་བཞེས་པའི་ལེའུ ༧ རྒྱ་ཡུལ་ཧྭ་ཤང་གནས་པའི་སར་རྒྱལ་བུ་བློ་གྲོས་འཕེལ་དུ་སྐུ་
སྐྱེ་བ་བཞེས་པའི་ལེའུ། ༨ ཡུལ་ ཝ་ ར་ན་ སིར་ཁྱེའུ་དགའ་འཛིན་དུ་སྐུ་སྐྱེ་བ་བཞེས་པའི་
ལེའུ། ༩ ཡུལ་ཝ་ར་ན་སིར་དགེ་བསྙེན་བཙུན་པར་སྐུ་སྐྱེ་བ་བཞེས་པའི་ལེའུ། ༡༠ ཡུལ་སྒྲ་
བཅས་སུ་ཁྱེའུ་ནོར་བུ་བཟང་པོར་སྐུ་སྐྱེ་བ་བཞེས་པའི་ལེལུ ༡༡ ཡུལ་མ་ག་དྷར་ཁྱེའུ་ཟླ་
བར་སྐུ་སྐྱེ་བ་བཞེས་པའི་ལེའུ། ༡༢ ཡུལ་སྒྲ་ལྡན་དུ་ཁྱེའུ་རིན་ཆེན་སྙིང་པོར་སྐུ་སྐྱེ་བ་བཞེས་
པའི་ ལེའུ། ༡༣ གྲོང་ཁྱེར་ སྒྲ་ལྡན་དུ་ཁྱེའུ་པདྨར་ སྐུའི་སྐྱེ་བ་བཞེས་ པའི་ལེལུ། ༡༤ ཡུལ་
ཡངས་པ་ཅན་དུ་ཁྱེའུ་འོད་ཟེར་དུ་སྐུ་སྐྱེ་བ་བཞེས་པའི་ལེའུ ༡༥ ཡུལ་ཡངས་པ་ཅན་དུ་
ཁྱེའུ་བྱམས་པར་སྐུ་སྐྱེ་བ་བཞེས་པའི་ལེའུ། ༡༦ གྲོང་ཁྱེར་རྩྭ་མཆོག་ཏུ་རྒྱལ་བུ་སེང་གེ་སྒྲར་
སྐུ་སྐྱེ་བ་བཞེས་པའི་ལེའུ། ༡༧ གྲོང་ཁྱེར་རྡོ་མཆོག་ཏུ་རྒྱལ་བུ་བདེ་མཆོག་ཏུ་སྐུ་སྐྱེ་བ་
བཞེས་པའི་ལེའུ། ༡༨ ཆུ་བོ་ཡ་མུ་ནའི་གླིང་དུ་ལྷའི་རྒྱལ་པོར་སྐུ་སྐྱེ་བ་བཞེས་པའི་ལེའུ།
༡༩ ཡུལ་པདྨ་ཅན་དུ་ཁྱེའུ་དགེ་འདུན་འཕེལ་དུ་སྐུའི་སྐྱེ་བ་བཞེས་པའི་ལེའུ། ༢༠
བླ
139



ས་མཐོའི་ བུ་མོ།
དེའི་སྟེང་ཁུ་ཆོས་གཉིས་ནི། ཁུ་དང་དག་སྣང་འབྲེལ་བའི་ཚོམས་དང་བཅས་པའི་
ཁུ་ ཆོས་དང་པོ། ཁུ་ཆོས་གཉིས་ པ་ གྲོང་ཁྱེར་བདེ་ལྡན་དུ་རྒྱ་བུ་སྐྱབས་སྦྱིན་དུ་སྐུ་སྐྱེ་བ་
བཞེས་པའི་ལེའུ་སྟེ་ཉི་ཤུ་རྩ་གཉིས་པའོ། །
དེའི་སྟེང་ངོ་མཚར་བའི་གཏམ་ཐོར་བུ་བ་ལ་སོགས་རྗེའི་སྲས་དམ་པ་རྣམས་ཀྱིས་
ཟུར་དུ་གླེང་བས་ཁ་བསྐོང་ལེའུ་བཅས་ཁྱོན་ཕ་ཆོས་བུ་ཆོས་གཉིས་ལ་ལེའུ་བཞི་བཅུ་ཞེ་དགུ་
པོ་རྣམས་ནི་ཇོ་བོ་རྗེ་དཔལ་ལྡན་ཨ་ཏི་ཤའི་གསུང་ཡིན་ནོ། །
ཁ མཐའ་དཔྱད་པ།
དེ་ཡང་ཕྱི་དར་བསྟན་པའི་མངའ་བདག་ཇོ་བོ་རྗེ་དཔལ་ལྡན་ཨ་ཏི་ཤའི་སློབ་བརྒྱུད་
བཀའ་གདམས་པའི་ཆོས་རྒྱུན་འཛིན་པ་ལ། ལོ་ཆེན་རིན་བཟང་ནས་བརྒྱུད་པ་སྔགས་ཀྱི་
ཉམས་ལེན་སྐོར་གཙོ་བོར་སྟོན་པ་དང་། ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བ་ནས་བརྒྱུད་
པ་ལམ་རིམ་སྐོར་གཙོ་བོར་སྟོན་པ་དང་། དགེ་བཤེས་དགོན་པ་བ་ནས་བརྒྱུད་པ་ཕྱག་ཆེན་
གྱི་ཉམས་ལེན་སྐོར་གཙོ་བོར་སྟོན་པ་དང༌། ཁུ་སྟོན་བརྩོན་འགྲུས་གཡུང་དྲུང་ནས་བརྒྱུད་པ་
གཞུང་བཤད་མདོ་མངོན་སྐོར་གཙོ་བོར་སྟོན་པ་དང༌། རྔོག་ལེགས་པའི་ཤེས་རབ་ནས་
བརྒྱུད་པ་ ཕར་མངོན་དང༌། འབྲོམ་སྟོན་པ་ནས་བརྒྱུད་པ་གཞུང་གདམས་མན་ངག་སྐོར་
སོགས་མང་པོ་ཡོད་པ་ལས། ད་ལམ་བཤད་པར་བྱ་བ་ནི་གཞུང་གདམས་མན་ངག་གསུམ་
གྱི་ཡ་གྱལ་བཀའ་གདམས་པའི་ཉམས་ལེན་གྱི་གཙོ་བོ། ཐིག་ལེ་བཅུ་དྲུག་གི་གདམས་པ་
བཀའ་གདམས་གླེགས་བམ་རིན་པོ་ཆེ་འདི་ཉིད་ཡིན་ལ། བཀའ་གདམས་གླེགས་བམ་ཞེས་
པའི་མཚན་ནི་ཐིག་ལེའི་སྒྲུབ་པ་གཙོ་བོར་བྱས་པའི་ཕ་ཆོས་བུ་ཆོས་དང་བཅས་པ་ལ་གོ་
ཞིང་། ད་ལྟ་མང་ཆེ་བས་ཕ་ཆོས་བུ་ཆོས་ཞེས་བརྗོད་པ་ལས་བཀའ་གདམས་གླེགས་བམ་
ཞེས་མཚན་ནས་འབོད་པ་ཤིན་ཏུ་ནས་ཉུང་། ཉེ་སྔོན་དུ་པར་སྐྲུན་བྱས་པའི་དཔེ་ཆ་ཕལ་ཆེ་
བར་ཕ་ཆོས་བུ་ཆོས་ཞེས་བྲིས་པ་ལས། བཀའ་གདམས་གླེགས་བམ་ཞེས་བྲིས་པ་ཧ་ལམ་
མེད་པ་ལྟ་བུར་གྱུར་འདུག འོན་ཀྱང་ཀུན་གསལ་སྒང་པོ་ཆེ་རུ་སྤྱི་ལོ་༡༥ ༣༩ལོར་ཤིང་པར་
ལ་བརྐོས་པའི་མཚན་བྱང་དུ། ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་བླ་མའི་ཡོན་ཏན་
ཆོས་ཀྱི་འབྱུང་གནས་སོགས་བཀའ་གདམས་རིན་པོ་ཆེའི་གླེགས་བམ་བཞུགས་སོ་ཞེས་པ་
140



སྤྱིའི་དེབ་གྲངས་དང་པོ།
དང༌། དགའ་ལྡན་ཕུན་ཚོགས་གླིང་དུ་སྤྱི་ལོ་༡༨ ༣༠ལ་པར་དུ་བརྐོས་པ་ལའང་མཚན་གོང་
གསལ་ནང་བཞིན་བཀོད་འདུག ཡང་འགའ་ཞིག་གིས་བཀའ་གདམས་ཕ་ཆོས་བུ་ཆོས་ནི་
ཇོ་བོ་རྗེའི་གསུང་མ་ཡིན་པར། རྒྱལ་དབང་ལྔ་པ་ཆེན་པོས་གསར་བཟོ་བྱས་པ་ཞིག་རེད་
ཅེས་ཕྱི་གླིང་བོད་རིག་པ་ཞིབ་འཇུག་པས་འཆལ་གཏམ་དག་བོད་འགས་བསྐྱར་ཟློས་བྱེད་པ་
ནི། རྔོག་ལེགས་པའི་ཤེས་རབ་ཀྱིས་གླེགས་བམ་ལ་བཀོད་ཚུལ་དང་། དེ་རྗེས་འབྲོམ་སྟོན་
ཀུ་མ་རས་སྣར་ཐང་དུ་ཡི་གེར་བཀོད་པ་སོགས་ཀྱི་ལོ་རྒྱུས་དག་མཐོང་ཐོས་ཀྱི་རྣ་མིག་བཀ
བ་ཅིང༌། ལྷག་པར་དུ་ཀུན་གསལ་སྒང་པོ་ཆེར་གླེགས་བམ་པར་དུ་བསྒྲུབས་པའི་དུས་དང་
ལྔ་པ་ཆེན་པོ་སྐུ་འཁྲུངས་པའི་བར་ལ་ལོ་བདུན་ཅུ་ཙམ་གྱི་སྔ་ཕྱི་ཡོད་པར་རྟོག་དཔྱོད་ཙམ་
ཡང་མ་ཞུགས་པ་ཕྱི་གླིང་པས་སྨྲས་པ་ནི་ཡང་དག་པའོ་སྙམ་ནས་གཞན་ཟེར་རྗེས་བརྗོད་
ཀྱིས་རི་བོང་ཅལ་འདྲོག་བྱེད་པ་ནི། ས་པཎ་གྱིས། ཁྱི་རྒན་ཀུ་ཅོ་འདོན་པས་ན། །རྒྱུ་མཚན་
མེད་པར་གཞན་དག་རྒྱུག །ཅེས་པ་ལས་མ་འདས་སོ།། །།
141



ས་མཐོའི་ བུ་མོ།
སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་རྣམ་ཐར་
མདོར་བསྡུས། །
ཚེ་རིང་མཚོ་ལྡན།
སྟག་ཚང་ལོ་ཙཱ་ བའམ་ སྒྲ་ པ་ཤེས་ རབ་ རིན་ཆེན་ (༡༤༠༥-༡༤ ༧༧ ) ཞེས་
མཚན་ཡོངས་སུ་གྲགས་པ་དེ་ནི། གཙང་གཡས་རུ་ལང་འགྲོ་ཁང་དམར་ཞེས་པར། ཡུལ་
གྱི་དགེ་བཅུ་ཚང་བའི་གནས་དེར། ཡབ་དོན་གྲུབ་རྒྱལ་པོ་དང་ཡུམ་ལྷ་མོ་རྒྱལ་གཉིས་ཀྱི་
སྲས་སུ་བོད་རབ་བྱུང་བདུན་པའི་ཤིང་བྱ་སྟེ། སྤྱི་ལོ་༡༤༠༥ལོར་དགེ་ལེགས་ཀྱི་མཚན་དུ་མ་
དང་བཅས་ཏེ་སྐུ་འཁྲུངས། དགུང་ལོ་གསུམ་ནས་ལོ་ཆེན་ཆོས་ཀྱི་རྒྱལ་པོ་སྐྱབས་མཆོག་
དཔལ་བཟང་པོའི་དྲུང་དུ། སྐྱབས་གསུམ་འཛིན་པའི་དགེ་བསྙེན་གྱི་སྡོམ་པ་ཞུས། མཚན་
དཀོན་མཆོག་སྐྱབས་ཞེས་གསོལ། དགུང་གྲངས་བདུན་ལ་ཕེབས་སྐབས་ཡི་གེ་བསླབས།
ཟླ་བ་གཅིག་གི་རིང་ལེགས་པར་ལོབས་པས་སྐུ་ན་གཞོན་ནུ་ཉིད་ནས་ཀྱང་མཁྱེན་རབ་ཀྱི་
གྲགས་དཀར་ཕྱོགས་ཀུན་ཏུ་ཁྱབ། དགུང་ལོ་ཉི་ཤུ་བར་ཆོས་འཁོར་སྒང་དུ་ཕེབས། འབྲོམ་
སྟོན་རིན་པོ་ཆེའི་རྣམ་འཕྲུལ་མཁན་རིན་པོ་ཆེ་སེང་གེ་རྒྱལ་མཚན་དཔལ་བཟང་པོའི་དྲུང་དུ་
རབ་ཏུ་བྱུང་ཞིང་བསྙེན་པར་རྫོགས་པས་མཚན་ལ་ཤེས་རབ་རིན་ཆེན་རྒྱལ་མཚན་དཔལ་
བཟང་པོ་ཞེས་གསོལ། དེ་ནས་ཕར་ཕྱིན་གྱི་གཞུང་ལ་གསན་ཞིང་བུ་ཊིཀ་བློར་བཟུང་། ལོ་
ཆེན་གྱི་དུས་ཆེན་ཉིན་བུ་ཊིཀ་བཤད་པས་གཟུར་གནས་ཀུན་གྱིས་བསྔགས་བརྗོད་ཀྱི་མེ་ཏོག་
འཐོར། དེའི་ཕྱི་ལོ་སྟོན་ཀར་ལོ་ཆེན་གྱིས་དུས་ཆེན་ཉིན་མདོ་རྩའི་གྲྭ་སྐོར་བྱས་པས་མཁན་
རིན་པོ་ཆེ་ལེགས་པར་དགྱེས་ཏེ། ཁྱོད་ཀྱིས་གྲྭ་སྐོར་པོ་ཏི་རེ་རེ་ལ། ངེད་ཀྱིས་གོས་སྣ་རེ་རེ་
སྟེར་གསུང་ཞིང་དགྱེས་ཚོར་ཆེན་པོ་མཛད། གཞན་ཡང་སློབ་དཔོན་རིན་པོ་ཆེའི་དྲུང་ནས་
རིམ་ལྔ་གསལ་ སྒྲོན། སྤྱོད་བསྡུས། སྔགས་ རིམ་ སོགས་ དགེ་ལྡན་པའི་གསང་འདུས་ཀྱི་
ཡིག་ཆ་མཐའ་དག་གི་བཤད་པ་གསན། ཆོས་རྗེ་མཁྱེན་རབ་དབང་ཕྱུག་གྲགས་པ་བཟང་
142



སྤྱིའི་དེབ་གྲངས་དང་པོ།
པོ་ལས། ཕར་ ཚད་ སོགས་མདོ་ ཕྱོགས་ ཀྱི་ ཆོས་ ཕལ་མོ་ཆེའི་ འགྲེལ་པ་དང་བཅས་པའི་
བཤད་པ་གསན། དེ་རྗེས་དབུས་སུ་ཕེབས་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན།
ཆོས་རྗེ་ཡོན་རྒྱམ་པ། རོང་སྟོན་ཆེན་པོ་ཤཱཀྱ་རྒྱལ་མཚན་གསུམ་གྱི་དྲུང་ནས་ཕར་ཚད། དབུ་
མ། མངོན་ པ། འབུམ་ཊིཀ འདུལ་ བ་ སོགས་ གསན་ཅིང་། གསང་ ཕུར་ དཀའ་ ཆེན་ བཞི་
སོགས་གཞུང་ཉེར་གཉིས་ཙམ་ལ་གྲྭ་སྐོར་ བྱས་ པའི་ཆེན་པོ་ཀུན་གྱི་སྤོབས་པ་བསྙིལ།
དབུས་གཙང་གི་སྟོན་གྲགས་ཡོངས་ཀྱིས་ངོ་མཚར་གྱི་མེ་ཏོག་འཐོར། དེ་དག་གི་རིང་རོང་
སྟོན་ཆེན་པོས་གྲྭ་སྐོར་གྱི་སྟོན་མཐོང་དགྱེས་བཞིན་དུ་གནང་བ་དང༌། བསྟན་པའི་ཁུར་སྐུར།
ཤིན་ཏུ་དགྱེས་པར་མཛད་དོ། །གཞན་ ཡང་འཇམ་དབྱངས་ཀུན་དགའ་ཆོས་བཟང་དང་།
ཞྭ་ ལུ་བ་ རིན་ཆེན་ བསོད་ནམས་མཆོག་གྲུབ། ལོ་ཆེན་ཐུགས་ རྗེ་ དཔལ་ བཟང་སོགས་
མཁས་གྲུབ་ཀྱི་བླ་མ་མང་དུ་བསྟེན་པས། མདོ་སྔགས་རིག་གནས་རྒྱ་མཚོའི་མངའ་བདག་
གཅིག་པུ་རུ་གྱུར་ཞིང་། ཁྱད་པར་སྐད་གཉིས་སྨྲ་བའི་ལོ་ཙཱ་བ་ཆེན་པོར་གྱུར། སྡེབ་སྦྱོར་
རིན་འབྱུང་སོགས་འགྱུར་ཡང་མང་པོ་མཛད། དུས་འཁོར་ གྱི་སྐོར་དང་གསང་འདུས་ཀྱི་
སྐོར་ སོགས་ འགའ་ཞིག་ལ་འགྱུར་བཅོས་ཡང་མཛད། གཞན་ལ་འཆད་པ་ཡང་ རྒྱལ་བའི་
བཀའ་འགྱུར་རིན་པོ་ཆེ་ཚར་གཅིག་གིས་མཚོན་རང་གིས་བྱས་པའི་གཞུང་ཀུན་ནས་གསུང་
ངག་ལམ་འབྲས་ཀྱི་བར་གཞུང་ལུགས་རབ་འབྱམས་ཀྱི་ཚོགས་དཔག་ཏུ་མེད་པ་གཞན་ལ་
གདམས་པར་མཛད། རྩོམ་པ་ཡང་ཀུན་ཤེས་བཞི་ནས་དུས་འཁོར་སྤྱི་དོན་གྱི་བར་རྗེ་རང་
གི་དངོས་སློབ་འཇམ་དབྱངས་ཆོས་ཀྱི་དཔལ་འབྱོར་གྱིས་ཕྱོགས་གཅིག་ཏུ་སྡེབ་པ་པོད་ཆེན་
བཅུ་ ཕྲག་ ཙམ་ ཡོད་ པ་གསུངས། དགེ་འདུན་གྱི་སྡེ་གཙུགས་ པ་ཡང་རྩེ་གདོང་ རིན་ཆེན་
སྒང་། གསེར་གླིང་གི་དགོན་པ། ཐར་གླིང་ཆོས་སྡེ་ཆེན་པོ་སོགས་གསར་དུ་བཏབ་ཅིང་དེ་
དག་ཏུ་དགེ་ འདུན་ གྱི་བསླབ་གཞི་ དང་ འཆད་ ཉན་རྨ་མེད་ པ་བཙུགས། ཆོས་འཁོར་གྱི་
གདན་ས་བ་དང༌། གཙང་ བྱང་གླིང་གི་འཆད་ཉན་པ། ཆོས་གྲྭ་ཆེན་པོ་དཔལ་ལྡན་ས་སྐྱ་
སོགས་ལའང་ཆོས་ཀྱི་འཁོར་ལོ་བསམ་གྱིས་མི་ཁྱབ་པར་བསྐོར། ཐུགས་སྲས་རྣམས་ཀྱི་ཐུ་
བོ་བྲག་ནག་མཁས་གྲུབ་ནམ་མཁའ་རྒྱལ་མཚན་ལ་བཀའ་བསྒོས་ནས་བྲག་ནག་ཏུ་དུས་
འཁོར་དང་གསང་འདུས་སོགས་རྒྱུད་འགྲེལ་གྱི་བཤད་ཐབས་གཏིང་ཚུགས་པར་མཛད།
མདོར་ན་སྐུ་ཚེ་ཧྲིལ་པོར་འཆད་རྩོད་རྩོམ་གསུམ་གྱིས་འཕྲིན་ལས་རྒྱ་ཆེར་སྤེལ་ནས། ཕན་
143



ས་མཐོའི་ བུ་མོ།
བདེ་མ་ལུས་པ་འབྱུང་བའི་གནས་གཅིག་པུར་གྱུར་པ་རྒྱལ་བསྟན་རིན་པོ་ཆེ་ལ་ཐུགས་གཟུ་
བོར་གནས་པས་བྱི་དོར་རྣམ་དག་མཛད། ཐུགས་སྲས་ཞལ་སློབ་ཀྱི་ཚོགས་མང་དུ་བཞུགས་
པ་ལས། དཔལ་ས་སྐྱའི་བདག་ཆེན་ནམ་མཁའ་བཀྲ་ཤིས་རྒྱལ་མཚན་དང་། སེ་ར་བ་བློ་
གྲོས་སེང་གེ ཞྭ་ལུ་ལོ་ཆེན་ཆོས་སྐྱོང་བཟང་པོ། བྲག་ནག་མཁས་གྲུབ་ནམ་མཁའ་རྒྱལ་
མཚན། རྟ་ནག་པ་ནོར་བཟང་རྒྱལ་མཚོ། རྡོ་རྗེ་གདན་པ་ཀུན་དགའ་རྣམ་རྒྱལ། རྗེ་རང་གི་
གདན་ས་བ་འཇམ་དབྱངས་ཆོས་ཀྱི་དཔལ་འབྱོར་སོགས་གདུལ་བྱ་མང་པོ་སྨིན་གྲོལ་ལ་
བཀོད་ཅིང་། མཐར་དགུང་གྲངས་དོན་གསུམ་པ་མེ་བྱ་སྤྱི་ལོ་༡༤ ༧༧ལོའི་ཟླ་བཅུ་བའི་ཚེས་
ཉི་ཤུ་ཉིན་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ།། །།
144



ས་མཐོའི་ བུ་མོ།
ཟུལ་ཕུའི་མཁན་བརྒྱུད་ཀྱི་རྣམ་ཐར་བཞུགས་སོ། །
དབྱངས་ཅན།
མཁན་རབས་དང་པོ་བྱ་འདུལ་འཛིན་བརྩོན་འགྲུས་འབར། །
བྱ་འདུལ་འཛིན་བརྩོན་འགྲུས་འབར་ནི་རབ་བྱུང་གཉིས་པའི་ལྕགས་འབྲུག་སྤྱི་
ལོ་༡༡༠༠ལ་ཡུལ་གཙང་རོང་གཡུང་དུ་ཡབ་གསང་སྔགས་རྙིང་མའི་སྔགས་འཆང་བྱ་རྒྱལ་བ་
འོད་དང་། ཡུམ་རོག་མོ་རྡོ་རྗེ་ལྕམ་གཉིས་ཀྱི་སྲས་སུ་འཁྲུངས། དགུང་ལོ་བདུན་ནས་ཡི་གེ་
འབྲི་ཀློག་བསླབས་པས་ཐོགས་མེད་དུ་མཁྱེན། ཡབ་ཀྱིས་རྫོགས་ཆེན་གྱི་ཁྲིད་བཏབ་ཀྱང་
མི་ཤེས་ཟེར་ནས་སྒོམ་དུ་མ་བཏུབ། ཕུར་པའི་སྒྲུབ་པ་ལ་བཙུད་ཀྱང་ཤ་ཆེན་དང་བདུད་རྩི་
ལ་མ་མོས་པར། དོན་ཞགས་སྒྲུབ་དུ་བཅུག་པས་མོས་ཏེ་བརྩོན་འགྲུས་ཆེན་པོ་བྱུང༌། དགུང་
ལོ་བརྒྱད་ཀྱི་དུས་ཚེ་དམར་གྱི་གཙུག་ལག་ཁང་དུ་ཆེ་རྒྱལ་བ་འབར་ལས་རབ་ཏུ་བྱུང་སྟེ་
མཚན་བརྩོན་འགྲུས་འབར་ཞེས་བཏགས། སློབ་དཔོན་སོག་པོའི་དྲུང་དུ་འདུལ་བ་སློབ་
གཉེར་བྱས་ཏེ་མཁས་པར་མཁྱེན། སློབ་དཔོན་ཡང་ཐུགས་དགྱེས་ནས་དབུས་ཕྱོགས་སུ་ཇོ་
བོ་མཇལ་བར་འགྲོ་བ་ལ། སྐྱེལ་ཐུང་མཛད་ནས་མཆོད་མེའི་རྟེན་མར་ཞོ་གང་དང་ན་བཟའ་
བཅས་གནང་སྦྱིན་དང་བསླབ་བྱ་ཡང་མང་པོ་མཛད། ཇོ་བོ་མཇལ་སྐབས་དད་པ་དྲག་པོ་
སྐྱེས་ཏེ་ མིག་མཆི་མས་གང་ནས་དལ་ཅིག་དྲན་ པ་ཐོར་བ་ལྟ་བུའི་ངང་དུ་ལུས། དཀོན་
གཉེར་ནས་བཙུན་པ་དད་པ་གཤའ་མ་ཅན་ཞིག་འདུག་བྱིན་རླབས་ཞུས་ཟེར་བ་དང་དྲན་པ་
རྙེད་དེ་བྱིན་རླབས་ཞུས་པས་ལུས་སེམས་ལ་བདེ་བ་དཔག་ཏུ་མེད་པ་སྐྱེས། དེ་ནས་རྔོག་
ལོའི་སློབ་མ་ཁྱུང་རིན་ཆེན་གྲགས་ལ་མཁན་པོ་ཞུས་ཏེ་བསྙེན་པར་རྫོགས། མྱུ་གུ་སྣར་ཁྱུང་
ལ་དབུ་ཚད་སོགས་གཞུང་བཤད་སྐོར་རྣམས་གསན། དེ་ནས་སླར་ཡང་གཙང་དུ་བྱོན་ཏེ་རྒྱ་
དང་རྨ་ཚོ་གཉིས་ལ་འདུལ་བ་གསན་ཏེ་རྨ་ཚོའི་ཕྱག་ཕྱི་ལ་འུ་ཤང་རྡོར་བྱོན་ནས་བཤད་པ་
མཛད། སློབ་དཔོན་རྨ་ཚོས་རོང་པ་ཕྱག་སོར་བ་འུ་ཤང་རྡོར་སྤྱན་དྲངས་ནས་ཆོས་ཞུས་པས།
ཟུལ་ཆེན་པ་ཆེན་པོ་བཞིས་ཕྱག་ཕྱིར་འབྲངས་པས་རོང་པའི་བུ་བཞིར་ཞེས་གྲགས། ཕྱག་
146



སྤྱིའི་དེབ་གྲངས་དང་པོ།
སོར་བའི་དྲུང་དུ་ལོ་གསུམ་བཞུགས་ཏེ་བསྟན་རིམ་དང་། བསླབ་བཏུས་སོགས་སྤྱོད་ཕྱོགས་
རྣམས་དང་། ཇོ་བོའི་ཆོས་ཆུང་བརྒྱ་རྩ་བཅས་གསན། ཕྱག་སོར་བའི་ཞལ་ནས་སྔགས་ཀྱི་
གདམས་པ་ཚན་གཅིག་ཡོད་ཀྱང་ཁྱེད་དབང་བསྐུར་མ་ཐོབ་པར་བཤད་མི་རུང་། ངས་ནི་
དབང་བསྐུར་མི་བྱེད་པས་གང་འཐད་གསུངས་ པ་ལ། དེ་ཞུ་འདོད་ཆེ་བས་ཐུགས་ཀྱིས་
འཛིན་པར་ཞུས་པར། འོ་ན་འཕན་ཡུལ་དུ་དགེ་བཤེས་རྒྱུགས་ཆེན་པོ་ངའི་གྲོགས་པོ་དམ་
ཚིག་གཙང་ལ་སྒྲུབ་པ་བྱེད་པ་ཞིག་ཡོད་པ་དེ་ལ་དབང་ཞུས་ཤོག་གསུངས་པ་བཞིན། དེར་
ཕེབས་ཏེ་གསང་འདུས་སྒྲོན་གསལ་དང༌། ཡེ་ཤེས་ཞབས་ལུགས། བདེ་མཆོག་ཇོ་ལུགས་
དང༌། ལུ་ ཧིའི་ ལུགས་ སོགས་ཞུས་ཏེ་ ཕྱག་ སོར་ དགོན་པར་ལོ་གཉིས་བཞུགས་ཏེ། བདེ་
མཆོག་རྩ་རྒྱུད་ལ་སོགས་པ་གསང་སྔགས་ཀྱི་ཆོས་མང་པོ་གསན། དེ་ནས་ཟངས་དཀར་ལོ་
ཙཱ་བ་ལ་ཡོ་གའི་རྒྱུད་སྡེ་མང་པོ་དང་། དཀྱིལ་འཁོར་བཅུ་གཉིས་ཀྱི་དབང་ཞུས། དམ་པ་
སྟོད་ལུང་ པ་དང་མཇལ་བའི་ཚེ་ཏིང་ ངེ་ འཛིན་ བཟང་ པོ་འཁྲུངས་ཏེ། ཁོང་ནས་སྐྱེས་བུ་
གསུམ་གྱི་ཁྲིད་སོགས་དང་བཀའ་གདམས་གོང་མ་རྣམས་ཀྱི་རྣམ་ཐར་མང་པོ་གསུངས་པས་
སེམས་ལ་ཕན་པ་ཆེ་བར་བྱུང་ཞེས་གསུངས། གཞན་ཡང་མི་རྟག་པ་དང་བྱམས་སྙིང་རྗེའི་
ཁྲིད་ཞུས་པས། བློ་སྣ་བསྟུངས་པར་བྱུང་ཞིང་སེམས་ཅན་ཐམས་ཅད་ལ་ཕན་པའི་འདུ་ཤེས་
སྐྱེས། དེ་ལྟར་ལོ་བདུན་རིང་ཐོས་བསམ་མཛད་པའི་སྐབས་སུ་ཏིང་ངེ་འཛིན་འབའ་ཞིག་གི་
ངང་ལས་མ་གཡོས་པར་མཛད། དེ་ནས་འུ་ཤང་རྡོར་བྱོན་ནས་ཚོགས་པ་བསྐྱངས་ཏེ་བཤད་
པ་མཛད་པས་གྲྭ་པ་དྲུག་བརྒྱ་ལྷག་ཙམ་རེ་བྱུང་། གསོ་སྦྱོང་སྐབས་སུ་སྣམ་སྦྱར་གྱོན་པ་ལྔ་
བརྒྱ་ ཙམ་རེ་བྱུང་། གསོ་སྦྱོང་མཛད་པས། སེར་བ་དང༌། ཡམས་ནད་ཆད། ཕྱག་རྫས་གང་
བྱུང་ ཐམས་ ཅད་ ཆ་ བཞིར་ བགོས་ ཏེ། ཆ་ གཅིག་ དཀོན་མཆོག་མཆོད་ པར་ བསྔོས། ཆ་
གཅིག་གྲྭ་པ་བུ་སློབ་རྣམས་ལ་གནང་། ཆ་གཅིག་ནད་པ་སོགས་དབུལ་ཕོངས་རྣམས་ལ་
གནང་། ཆ་གཅིག་བླ་མའི་དུས་མཆོད་ཀྱི་མཆོད་པ་མཛད། སྐུ་གསུང་ཐུགས་ཀྱི་རྟེན་བཀའ་
བསྟན་ཆེས་མང་དུ་བཞེངས། རྒྱ་གར་རྡོ་ རྗེ་གདན་དང་ འཕགས་པ་ཤིང་ཀུན་རྣམས་སུ་
མཆོད་ འབུལ་ གྱི་དངོས་ རྫས་མང་ པོ་ཕུལ། གསང་ཕུ་དང་། བྲང་ ར་མོ་ཆེ། རྒྱ་སར་ སྒང་
རྣམས་སུ་གདུང་ཁང་མཆོད་རྟེན་ཆེ་བ་རེ་རེ་བཞེངས། འུ་ཤང་རྡོའི་ཞལ་ཏ་མཛད། དེ་ལྟར་
བསྟན་པའི་བྱ་བ་རྒྱ་ཆེན་མཛད་པའི་སྐྱེས་བུ་དམ་པ་དེ་ཉིད། དགུང་ལོ་བདུན་ཅུ་རྩ་ལྔ་
147



ས་མཐོའི་ བུ་མོ།
བཞེས་པ་ཤིང་ཕོ་རྟའི་ལོ་དཔྱིད་ཟླ་འབྲིང་པོའི་ཚེས་བཅོ་ལྔ་སྤྱི་ལོ་༡༡༧༤ ལ་སྐུ་ལ་རུས་རྒྱན་
གསོལ། ཕྱག་ན་རྡོ་རྗེ་དང་དྲིལ་བུ་བསྣམས་ཏེ་གསང་སྔགས་ནང་གི་ཉམས་ལེན་མཛད་ནས་
ཐོ་རངས་ལ་ཞི་བར་གཤེགས་སོ། །
ཁོང་གི་སློབ་མ་ལ་ཕྱག་ཕྱིར་འབྲང་ཞིང་འདུལ་བ་འཆད་ནུས་པ་བདུན་ཅུ་ཙམ་དང་།
སྤྱིར་འདུལ་བ་མཁྱེན་པ་བཞི་བརྒྱ་ཙམ་རེ་བྱུང་ཞིང་། ཁྱད་པར་དུ་འཆད་ཉན་གྱིས་འདུལ་
བསྟན་འཛིན་པ། རྩིས་འདུལ་བ་འཛིན་པ་གཞོན་ནུ་སེང་གེ གཙང་རོང་བ་ལྕེ་འདུལ་འཛིན།
དོལ་ བ་ གཉན། ཇོ་ བཙུན་ཆོས་སེང་། ཇོ་ བཙུན་ཆོས་ མཆོག སྟོན་ པ་ བྱང་ རྒྱལ། དར་ མ་
དཔལ། དཔལ་ ཆེན་ ཡེ་ འབྱུང་། ཕྲུ་ པ་ ཆོས་སེང་། གཙང་ནག་ པ་ བརྩོན་ འགྲུས་ སེང་གེ་
སོགས་ དང་། གཞན་ ཡང་ མོས་ གུས་ ཐོབ་ པའི་ སློབ་མ་མི་ཉག་ལོ་ཙཱ་བ། ཏྲེ་བོ་ལོ་ཙཱ་བ།
ཁམས་པ་རྒ་ལོ་ཙཱ་བ། དྭགས་པོ་ལྷ་རྗེ། ཕག་མོ་གྲུ་པ་སོགས་བསྟན་འགྲོའི་དོན་ཆེན་སྒྲུབ་
ནུས་པའི་སློབ་མ་མང་པོ་བྱུང་བའོ། ། །
མཁན་རབས་གཉིས་པ་ཆོས་ཀྱི་དབང་ཕྱུག།
ཆོས་ཀྱི་དབང་ཕྱུག་ནི་དུས་རབས་བཅུ་གཉིས་པའི་སྟོད་ཙམ་དུ་སྐུ་འཁྲུངས། དགུང་
ལོ་ཆུང་ངུ་དུས་ནས་རང་གི་ཚ་བོ་བྱ་འདུལ་འཛིན་ལས་རབ་ཏུ་བྱུང་། འདུལ་བ་མདོ་རྩ་གཙོ་
བོར་གྱུར་པའི་འདུལ་ལུང་སྡེ་བཞི་ཆ་ལག་དང་བཅས་པ་ལ་སྦྱངས་པས་མཁས་པར་མཁྱེན་
ཏེ་དགུང་ལོ་ཉེར་གཅིག་ལ་བྱ་འདུལ་འཛིན་ལས་བསྙེན་པར་ཡང་རྫོགས། ཡི་དམ་གྱི་ལྷ་མི་
གཡོ་བས་ཞལ་གཟིགས་ཤིང་གྲུབ་པ་བརྙེས། ཟུལ་ཕུའི་གདན་ས་བསྐྱངས་ནས་བསྟན་པའི་
བྱ་བ་རྒྱ་ཆེན་པོ་མཛད་དེ་དགུང་ལོ་བརྒྱད་ཅུ་ཐམ་པ་ལ་ཞི་བར་གཤེགས།
མཁན་རབས་གསུམ་པ་ཆོས་ཀྱི་བྱང་ཆུབ།
ཆོས་ཀྱི་བྱང་ཆུབ་ནི་དུས་རབས་བཅུ་གཉིས་པའི་སྨད་སྟག་གི་ལོ་ལ་གཙང་རོང་དུ་
སྐུ་འཁྲུངས། ཆོས་ཀྱི་དབང་ཕྱུག་གི་དབོན་པོ་ཡིན་ཞིང་མཚན་ གཞན་ལ་ན་བཟའ་ཕྲེད་
གསོལ་ཞེས་ཀྱང་གྲགས། གཞོན་ནུའི་དུས་ནས་མཁན་པོ་ཆོས་ཀྱི་དབང་ཕྱུག་ལས་རབ་ཏུ་
བྱུང་ནས་འདུལ་བའི་གཞུང་མཐའ་དག་ལ་སྦྱངས་པས་མཁས་པར་མཁྱེན། འདུལ་བ་ལུང་
་གན
བྱ
14



སྤྱིའི་དེབ་གྲངས་དང་པོ།
དང་རྒྱ་ཆེར་འགྲེལ་པ་ཤིན་ཏུ་བྱང་བར་མཛད། དབུ་མ་རིགས་ཚོགས། ལམ་རིམ། བསྟན་
རིམ། བློ་སྦྱོང་ལ་སོགས་མཁན་པོ་གོང་མའི་ཐུགས་རྒྱུད་ལ་མངའ་བའི་རྒྱུད་ལུང་མན་ངག་
ཐམས་ཅད་ཐུགས་ལ་མངའ་ཞིང་། གསོ་ སྦྱོང་དང་ དགག་དབྱེའི་དུས་སོགས་དགེ་འདུན་
སྣམ་སྦྱར་གྱོན་པ་བརྒྱ་ཕྲག་དུ་མ་དང་བཅས་ཏེ་བྱ་འདུལ་གྱི་ཆོས་གཞིས་རྣམས་སུ་ཆོས་ཀྱི་
འཁོར་ལོ་ བསྐོར་ ཞིང་། མཁས་ བཙུན་ གྱི་ གྲགས་ པ་ དབུས་ གཙང་ གཉིས་ སུ་ ཁྱབ་ པར་
གྱུར་ཏེ། ས་སྐྱ་པཎྜི་ཏས་མཁན་པོ་དང༌། ཆོས་ཀྱི་བྱང་ཆུབ་ཀྱིས་སློབ་དཔོན་བྱས་ཏེ་ཆོས་
རྒྱལ་འཕགས་པ་བསྙེན་པར་རྫོ་གས་ཞེས་བཤད་པ་ནི་དཔྱད་པར་བྱའོ། །
གཞན་ཡང་ ཇོ་ གདན་ཚོགས་ པ་སྡེ་བཞིའི་མཁན་པོ་རྡོ་ རྗེ་ དཔལ་དང་ བྱང་ཆུབ་
དཔལ་རྣམ་གཉིས་སོགས་རབ་བྱུང་སྟོང་ཕྲག་མང་པོ་བསྒྲུབས་ནས། བསྟན་པ་བསྐྱངས་ཏེ་
དགུང་ལོ་བདུན་ཅུ་རྩ་བརྒྱད་པ་ལ་སྙུང་གཞི་མེད་པར་ངོ་མཚར་བའི་ལྟས་དང་བཅས་ཏེ་ཞི་
བར་གཤེགས་སོ། ། །
མཁན་རབས་བཞི་པ་ཆོས་ཀྱི་བརྩོན་འགྲུས། །
ཆོས་ཀྱི་བྱང་ཆུབ་ཀྱི་དབོན་པོ་ཆོས་ཀྱི་བརྩོན་འགྲུས་ནི། དུས་རབས་བཅུ་གཉིས་
པའི་མཇུག་དང་བཅུ་གསུམ་པའི་སྟོད་ཙམ་དུ་ཁྱི་ལོ་ལ་གཙང་རོང་དུ་སྐུ་འཁྲུངས། གཞོན་
ནུའི་དུས་ནས་ཚིགས་སྔ་ཕྱི་གཉིས་ཀའི་མཁན་པོ་ཆོས་ཀྱི་བྱང་ཆུབ་ཀྱིས་མཛད་དེ་རབ་ཏུ་
བྱུང་ཞིང་བསྙེན་ པར་ རྫོགས། མཁན་པོ་ཆོས་ཀྱི་བྱང་ཆུབ་ ལ་ ཇི་ལྟར་མངའ་བའི་བཀའ་
གདམས་པའི་གཞུང་གདམས་མན་ངག་དང་བཅས་པ་བྱང་ཆུབ། ཁྱད་པར་དུ་འདུལ་བའི་
གཞུང་ལུགས་ཀུན་ལ་སྦྱངས་པ་མཐར་ཕྱིན་པས་མཁྱེན་པ་རྒྱས། ཟུལ་ཕུའི་མཁན་པོ་མཛད་
དེ་སྐྱེ་བོ་བརྒྱ་ཕྲག་དུ་མ་རབ་ཏུ་བྱུང་། ཕྱི་ནང་གི་རྟེན་མང་དུ་བཞེངས་པ་སོགས་བསྟན་པའི་
བྱ་བ་རྒྱ་ཆེན་མཛད་དེ་དགུང་ལོ་བདུན་ཅུ་རྩ་གཉིས་པ་ལ་ཞི་བར་གཤེགས་སོ། །
དུ
མཁན་རབས་ལྔ་པ་ཆོས་གྲགས་དཔལ།
ཆོས་གྲགས་དཔལ་ནི་མཁན་པོ་ཆོས་ཀྱི་བརྩོན་འགྲུས་ཀྱི་དབོན་པོ་ཡིན་ཞིང་དུས་
རབས་བཅུ་གསུམ་པའི་སྟོད་ཙམ་ལ་གཙང་རོང་དུ་ལུག་ལོར་སྐུ་འཁྲུངས། གཞོན་ནུ་ནས་
149



ས་མཐོའི་ བུ་མོ།
རབ་ཏུ་བྱུང་སྟེ་འདུལ་བ་དང་བཀའ་གདམས་གཞུང་གདམས་ངག་དང་བཅས་པ་ཐུགས་སུ་
ཆུད་པར་མཛད། མཁན་པོ་མཛད་དེ་སྐྱེ་བོ་བརྒྱ་ཕྲག་དུ་མ་རབ་ཏུ་བྱུང་། བཤད་ཉན་ཡུན་
རིང་དུ་བསྐྱངས་ཏེ་དགུང་ལོ་དྲུག་ཅུ་རྩ་གཉིས་པ་སྤྲེའུ་ལོ་ཟླ་བ་གཉིས་པའི་ཚེས་བརྒྱད་ལ་ངོ་
མཚར་བའི་ལྟས་དང་བཅས་ཞི་བར་གཤེགས།
མཁན་རབས་དྲུག་པ་ཆོས་ཀྱི་དཔལ།
ཆོས་ཀྱི་དཔལ་ནི་ཡབ་ལ་ཨ་སྐྱིད་དང་ཡུམ་སྲས་མོ་ཆོས་དཔལ་གཉིས་ཀྱི་སྲས་སུ་
བོད་ རབ་བྱུང་ལྔ་པའི་ལྕགས་ཕོ་རྟ་སྤྱི་ལོ་༡༢༧༠ལ་རྣམ་རྫི་ང་ཁར་སྐུ་འཁྲུངས། མཁན་པོ་
ཆོས་ གྲགས་ དཔལ་ གྱི་ དབོན་ པོ་ ཡིན་ ཞིང༌། དགུང་ ལོ་ བཅུ་ གཅིག་ པ་ ལ་ རབ་ཏུ་བྱུང་།
འདུལ་བ་དང་བཀའ་གདམས་གཞུང་གདམས་ངག་དང་བཅས་པ་ལ་སྦྱངས་པས་མཁས་
པར་མཁྱེན། མཁན་ པོ་ ཆོས་གྲགས་དཔལ་ལས་བསྙེན་པར་རྫོགས་ཏེ་གསང་སྔགས་ཀྱི་
རྒྱུད་སྡེ་མང་པོའི་ཉམས་ལེན་མཛད། སློབ་མ་འབྲི་གུང་མཁན་པོ་ཤེས་རབ་རིན་ཆེན། ཚལ་
གུང་ཐང་གི་མཁན་པོ་ཤེས་རབ་དབང་ཕྱུག ལྷ་རི་མཁན་པོ་དར་མ་སངས་རྒྱས། དགའ་བ་
གདོང་ གི་མཁན་པོ། ར་ས་འཕྲུལ་སྣང་གི་མཁན་པོ། ངུར་སྨྲིག་མཁན་པོ་སོགས་མང་པོ་
བྱོན། ཤར་རྒྱལ་པོ་ཡོན་མཆོད་དཔོན་མོ་དང་བཅས་པས་འབུལ་བ་མང་པོ་བྱུང་ཞིང་། ཕྱག་
རྫས་ཀྱི་དངོས་པོ་གང་ཡོད་རྣམས་ཀྱིས་མདོ་སྡེའི་ཚོགས་དུ་མ་གསེར་དངུལ་གྱིས་བཞེངས་
ཏེ། བསྟན་པའི་བྱ་བ་ཡུན་རིང་དུ་མཛད་དེ་དགུང་ལོ་བདུན་ཅུ་བ་བོད་རབ་བྱུང་དྲུག་པ་ས་
ཡོས་སྤྱི་ལོ་༡༣༣༠ལ་ཞི་བར་གཤེགས་སོ། །
མཁན་རབས་བདུན་པ་བྱང་ཆུབ་དཔལ་བཟང་པོ།
བྱང་ཆུབ་དཔལ་བཟང་པོ། བོད་རབ་བྱུང་ལྔ་པའི་མེ་ཕོ་འབྲུག་སྤྱི་ལོ་༡༣༡༦ལོ་ཡབ་
བླ་མ་འབུམ་དང་ཡུམ་སྲས་མོ་འདམ་མཛེས་གཉིས་ཀྱི་སྲས་ སུ་རྣམ་ རྫིང་ཁར་འཁྲུངས།
གཞོན་ནུའི་དུས་ནས་བྱམས་སྙིང་རྗེའི་རྒྱུད་ཕྱུག་པ་ཞིག་ཏུ་མཆིས། དགུང་ལོ་བརྒྱད་པ་ལ་
རབ་ཏུ་བྱུང་ནས་མཁན་པོའི་དྲུང་དུ་མདོ་རྩ་དང་ཇོ་བོའི་ཆོས་ཆུང་བརྒྱ་རྩ་ལ་སོགས་པ་ཇོ་
བོའི་ཆོས་ བསྐོར་ རྣམས་ ལ་ སྦྱངས་ པ་ མཛད། སློབ་ དཔོན་བསོད་ནམས་དབང་ཕྱུག་ལ་
0
150



སྤྱིའི་དེབ་གྲངས་དང་པོ།
འདུལ་ བའི་ སྐོར་ ཆ་ ལག་ དང་ བཅས་ པ་ དང༌། སྦྱོང་ རྒྱུད་ དཀྱིལ་འཁོར་བཅུ་གཉིས་ ཀྱི་
དབང་། རྡོར་དབྱིངས། རྒྱུད་རྡོ་ རྗེ་ རྩེ་མོ་ལ་སོགས་པ་ཡོ་གའི་སྐོར་ཆ་ལག་དང་བཅས་པ་
གསན། སློབ་དཔོན་ཀུན་དགའ་འབུམ་ལ་བསྟན་རིམ་དང་ཇོ་བོའི་ལོ་རྒྱུས་ཆེན་མོ་སོགས་
གསན། དེ་ནས་དགུང་ལོ་ཉི་ཤུ་བ་ལ་མཁན་པོ་ཆོས་ཀྱི་དཔལ་དང་ལས་སློབ་ཞལ་སྔ་བ་
ཆོས་ཀྱི་བླ་མ། གསང་སྟེ་བ་སློབ་དཔོན་བསོད་ནམས་དབང་ཕྱུག་གིས་མཛད་ནས་བསྙེན་
པར་རྫོགས། དེ་ནས་མེ་མོ་གླང་གི་ལོ་དབྱར་ཟླ་འབྲིང་པོའི་ཚེས་བཅུ་གསུམ་གྱི་ཉིན་པར་
གདན་སར་ བྱོན་ནས་བསྟན་ པའི་བྱ་བ་མཛད་ཅིང་། བླ་མ་དོན་ཡོད་རྒྱལ་མཚན་དཔལ་
བཟང་ པོའི་ མདུན་ མངོན་ པ་ གོང་ འོག མདོ་ སྡེ་ རྒྱན། ཕར་ ཕྱིན། དྲིལ་ བུ་ པའི་ དབང་། །
འཇིགས་ བྱེད། གུར་ མགོན། གདོང་ བཞི་ བ་ ལ་ སོགས་ པ་ མང་ པོ་ གསན། མཁན་ ཆེན་
སངས་རིན་པའི་དྲུང་དུ་སྨོན་འཇུག་སེམས་བསྐྱེད་དང་དོན་ཞགས་ཀྱི་སྐོར་མ་ལུས་པར་
གསན། རྒྱལ་སྲས་པ་ལ་བློ་སྦྱོང་གི་སྨོན་འཇུག་ལམ་ཁྱེར་ཞུས། བླ་མ་དམ་པ་བསོད་ནམས་
རྒྱལ་ མཚན་ ལ་ རྒྱུད་ སྡེ་ སྤྱིའི་རྣམ་གཞག་དང༌། ཀྱེ་རྡོར་རྩ་འགྲེལ། འཕགས་ པའི་བཀའ་
འབུམ། གསང་ འདུས་ ཡེ་ཤེས་ཞབས། འཁོར་ཆེན། ལམ་འབྲས་ཆ་ལག་དང་ བཅས་ པ་
ཞུས་ཤིང་ཉམས་བཞེས་གནང་སྟེ་ཐུགས་དམ་གྱི་གཙོ་བོ་སྤྱན་རས་གཟིགས་དང་། དགྱེས་
རྡོར། འཇིགས་བྱེད་གསུམ་ལ་མཛད། དབེན་ སར་མ་བཞུགས་ཀྱི་བར་དུ་དབྱར་དགུན་
གཉིས་ལ་འདུལ་བ་མདོ་རྩའི་བཤད་པའང་མ་ཆད་པར་མཛད་པས། གཞན་ཡང་བློ་སྦྱོང་ནི་
གུ་ལ་སོགས་པའི་དབང་ཁྲིད་དང་། འཇིགས་བྱེད། འཁོར་ཆེན། ཀུན་རིག་ལ་སོགས་པའི་
དབང་ཡང་མང་དུ་མཛད་དོ། །མཁས་བཙུན་བཟང་པོའི་ཕུལ་དུ་ཕྱིན་པའི་བུ་སློབ་མང་པོ་
སྨིན་གྲོལ་ལ་བཀོད་དེ། དགུང་ལོ་བདུན་ཅུ་རྩ་བཞི་པ་བོད་རབ་བྱུང་བདུན་པའི་ས་སྦྲུལ་ཟླ་
བ་བཅུ་གཉིས་པའི་ཚེས་བཅུ་བཞི་སྤྱི་ལོ༡༣༨༩ལ་ཞི་བར་གཤེགས་སོ།། །།
451



ས་མཐོའི་ བུ་མོ།
གཉུག་ལ་པཎ་ཆེན་གྱི་རྣམ་ཐར་མདོར་བསྡུས།
པ་སངས།
གཉུག་ལ་པཎ་ཆེན་ངག་དབང་གྲགས་པའི་༼༡༤༥༨་་༡༥༡༨༽གདུང་རུས་ནི་བསྟན་
པ་སྔ་དར་གྱི་དུས་ནས་སྐད་དུ་གྲགས་པ་གནུབས་ནམ་མཁའི་སྙིང་པོ་དང་སངས་རྒྱས་ཡེ་
ཤེས་སོགས་བྱོན་པའི་རྒྱུད་དང་། ཕྱི་དར་གྱི་སྐབས་ནས་ཀྱང་བསྟན་པར་ཕྱག་རིས་ཆེ་བ་ཁྲོ་
ཕུ་ རྒྱལ་ ཚ་ དང་ ཁྲོ་ལོ་བྱམས་པའི་དཔལ་ སོགས་ ཀྱི་དབོན་རྒྱུད་དུ། ཡབ་ནང་སོ་བསོད་
ནམས་ལྷུན་པོ་དང༌། ཡུམ་བྱང་ སེམས་དངོས་གྲུབ་རྒྱལ་མོ་གཉིས་ཀྱི་སྲས་སུ། བོད་རབ་
བྱུང་བརྒྱད་པའི་ས་སྟག་སྟེ་སྤྱི་ལོ་༡༤༥༨ལོར་གཉུག་ལ་བསམ་རྩེར་སྐུ་འཁྲུངས། སྐུ་ཆུང་
ངུའི་དུས་ནས་ཚེ་རབས་དྲན་པའི་གསུང་མང་དུ་བྱོན། འཁོར་བའི་ཕུན་ཚོགས་གང་ལ་ཡང་
ཆགས་ པའི་རྣམ་པ་ཏིལ་ཙམ་མེད། རབ་ཏུ་བྱུང་བའི་ ཆ་ ལུགས་དང༌ དབེན་པ་ཁོ་ན་ལ་
ཐུགས་དགྱེས། དགུང་ལོ་བདུན་པ་ལ་ཆོས་རྗེ་བཀའ་འགྱུར་བ་ཤཱཀྱ་རྒྱལ་མཚན་ལས་དགེ་
བསྙེན་དང་བར་མ་རབ་བྱུང་གི་སྡོམ་པ་མནོས། མཚན་ཀུན་དགའ་དཔལ་འབྱོར་དུ་གསོལ།
བཤེས་ གཉེན་བདེ་ ལེགས་ གྲགས་ པའི་དྲུང་ནས་ ཡིག་ རིགས་ མང་ པོ་ དང་ རྩིས་ བཅས་
བསླབས། དམ་པ་འདི་གཞོན་ནུའི་དུས་ནས་ཇོ་བོ་བཀའ་གདམས་པ་ལ་གཙོ་བོར་ཐུགས་
མོས་པས། ཇོ་བོ་རྗེའི་སྐུ་འདྲ་ཤོག་བུ་ལ་བྲིས་པ་ཞིག དབུ་སྔས་ཐད་ཀྱི་གྱང་ལྡེབས་ལ་སྦྱར་
ནས། ཕྱག་མཆོད་འབུལ་བ་དང༌། ཡོལ་རིན་ཆེན་གླིང་གི་མཁན་པོ་བརྟན་པ་བློ་གྲོས་ལས་
བཀའ་གདམས་གླེགས་བམ་གྱི་ལུང་ཐོག་མར་ཞུས། དགུང་ལོ་བཅུ་བ་ལ་རྣམ་འཇོམས། ལྟུང་
བཤགས། ཤེར་སྙིང་། བཟང་སྤྱོད། བྱམས་སྨོན་སོགས་ཆོས་སྤྱོད་ཀྱི་ཞལ་འདོན་འཆག་མེད་ཀྱི་
སྲོལ་བཙུགས། དགུང་ལོ་བཅུ་དྲུག་ལ་བྱམས་ཆེན་རབ་འབྱམས་པ་སངས་རྒྱས་འཕེལ་དང་
མཇལ་ཞིང་ཚེ་དཔག་མེད་ལྷ་དགུའི་དབང་སོགས་ཞུས་པར་ངེས་ཤེས་དང་བྱིན་བརླབས་
བསམ་གྱིས་མི་ཁྱབ་པ་བྱུང་། དེའི་ཕྱི་ལོའང་མཇལ་ནས་གསུང་གི་བདུད་རྩི་ཟབ་རྒྱས་ཐོབ།
དགུང་ལོ་ཉེར་གཅིག་ལ་པཎྜི་ཏ་ཤེས་རབ་དཔལ་ལྡན་མཇལ། མི་ཕྱེད་པའི་དད་པ་ཐོབ་
152



སྤྱིའི་དེབ་གྲངས་དང་པོ།
ནས་མི་གཡོ་བ་དཀར་པོའི་རྗེས་གནང་ཞུས། སྐྱོར་མོ་ལུང་གི་མཁན་པོ་ཆོས་རྒྱལ་དཔལ་
བཟང་པོ་དང་། དགའ་གདོང་མཁན་པོ་སློབ་དཔོན་དགེ་ལེགས་དཔལ་བཟང་པས་ལས་
སློབ་གནང་སྟེ། ལྷ་ས་འཕྲུལ་སྣང་གི་ཉེ་ལོགས་གཙུག་ལག་ཁང་དུ་ས་ཕག་ལོ་དགུང་གྲངས་
ཉེར་གཉིས་ལ་དགེ་ཚུལ་གྱི་སྡོམ་པ་ཞུས། མཚན་ངག་གི་དབང་པོ་གྲགས་པ་དཔལ་བཟང་
པོར་གསོལ། སྐྱོར་མོ་ལུང་དུ་སློབ་དཔོན་འདུལ་འཛིན་པ་དགེ་ལེགས་པའི་དྲུང་དུ་དགེ་ཚུལ་
གྱི་ཀ་རི་ཀ་ལྔ་བཅུ་བའི་བཤད་པ། འདུལ་བ་སུམ་བརྒྱ་བ་འོད་ལྡན་དང་སྦྱར་བའི་བཤད་
པ། ཁྱད་པར་མདོ་རྩ་བསླབས་པས། སོ་ཐར་གྱི་བསླབ་བྱ་ལག་ལེན་དང་བཅས་པ་ལ་བག་
ཆགས་སད་དེ། གསུང་ལས། བདག་གི་བསླབ་ཚུགས་མ་ཉམས་ཙམ་འདི་མཁན་སློབ་དེ་
རྣམས་ ཀྱིས་བཀའ་དྲིན་ཡིན་ཞེས་སྤྲོ་བ་སྐྱེས་ཤིང་མཁན་སློབ་རྣམས་ལ་བསྟོད་པ་ཡང་
མཛད་དོ། །གླང་ལོར་མཁས་གྲུབ་དོན་ཡོད་དཔལ་བ་ལས་ལམ་ཟབ་བླ་མ་སོགས་ཟབ་
ཆོས་མང་དུ་གསན། ཆུ་ཡོས་ས་ཟླའི་བཅོ་ལྔ་ནས་ལོ་བཅོ་ལྔའི་རིང་རྡོ་དཀར་སྟན་གཅིག་
གིས་བརྟུལ་ཞུགས་བཟུང་། དེ་ནས་ཡོས་ལོའི་དཔྱིད་ཆོས་ལུང་དུ་མཁན་ཆེན་རིན་པོ་ཆེ་
རཏྣ་ཨཱ་ཀ་རའི་དྲུང་དུ་བཀའ་གདམས་གླེགས་བམ་གྱི་ལུང་ཐིག་ལེ་བཅུ་དྲུག་གི་དབང་ཁྲིད་
རྣམས་གསན། དེའི་ཉིན་གཅིག་རྒྱལ་པོ་དཀོན་མཆོག་འབངས་ཀྱི་སྐྱེས་རབས་གསུང་བའི་
དུས། འཇའ་ཚོན་སྤོས་རིང་གི་དུ་བ་འདྲ་བས་སྣ་དྲངས་ཏེ་སྐར་ཁུང་ལ་ཟ་འོག་བརྒྱུས་པ་
ལྟར་ཆོས་ རྗེ་དཔོན་སློབ་ལ་ཟུག འབྲུག་ལོར་ སོས་ཀ་སྐྱེད་ཚལ་དུ་ཕེབས་ནས་གཟིགས་
རྟོག་གི་འཕྲོ་མཛད་པའི་ཚེ་དམ་པ་འདིའི་སྐུ་ཚེ་དུ་མའི་བླ་མ་རྟོགས་ལྡན་ཀུན་དགའི་མཚན་
ཅན་དང་མཇལ། ཕྱག་ཆེན་ལྔ་ལྡན་དང༌། འབའ་ར་ཆོས་དྲུག ཐིག་ལེ་བཅུ་དྲུག་གི་ཉམས་
ཁྲིད་སྙན་བརྒྱུད་ཡི་གེ་མེད་པ་གསན། སྦྲུལ་ལོར་ཀརྨ་པ་ཆོས་གྲགས་རྒྱ་མཚོ་དང་མཇལ་
ཞིང་། སངས་ རྒྱས་ དངོས་ ཀྱི་ ཐུགས་ དད་ འཁྲུངས། མེ་མོ་ལུག་སྟེ་དགུང་གྲངས་ ༣༠ལོར་
དགེ་སློང་བཟང་རིན་པ་དང་སངས་གྲགས་པ་སོགས་ལ་བཀའ་གདམས་གླེགས་བམ་གྱི་
གསུང་ཆོས་གནང་། དེ་དུས་མཆོད་མེ་ཐུར་མགོ་ཙམ་གྱི་ཉིན་ཞག་གཉིས་ཐུབ་པ་དང་། མེ་
ཏོག་གི་ཆར་ཁ་བ་བཞིན་བབས་པ་སོགས་དགེ་མཚན་དང་བྱིན་བརླབས་བསམ་གྱིས་མི་
ཁྱབ་པ་བྱུང་། ཆུ་གླང་ལོར་དབུས་སྨོན་རིན་པོ་ཆེ་ལས་རས་ཆུང་སྙན་བརྒྱུད་དང་ཨོ་རྒྱན་
བསྙེན་སྒྲུབ་ཀྱི་ཁྲིད་ལུང་སོགས་གསན། ཤིང་ཕོ་སྟག་ལོར་དགེ་འདུན་ཆོས་ཁོ་ན་དོན་དུ་
གཉེར་བ་མང་པོ་ལ་བཀའ་གདམས་རིན་པོ་ཆེའི་གླེགས་བམ། ཐིག་ལེ་བཅུ་དྲུག་གི་དབང་
153



ས་མཐོའི་ བུ་མོ།
ཁྲིད་མཛད་པའི་དུས། མེ་ཏོག་གི་ཆར་ ཐོག་ ཉིས་ རིམ་ཕུག་སྟེ་ཁ་དོག་དང་འདབ་མ་སྣ་
ཚོགས་པ་ཁ་བ་བཞིན་བབས། སྟོན་དེ་ཆོས་རྗེ་དཔལ་འབར་བ་དང་ཆེན་པོ་རིན་རྒྱལ་བ་
སོགས་དགེ་བཤེས་འགའ་ཟུང་ལ་ཐིག་ལེ་བཅུ་དྲུག་གི་དབང་ཚར་གཉིས་དང་གླེགས་བམ་
གྱི་ལུང་མཛད་པའི་ཚེ། མེ་ཏོག་གི་ཆར་མང་དུ་བབས་ཅིང་། ཁྱད་པར་ཁུ་སྟོན་གྱི་འབྲོམ་ལ་
བཤགས་པ་ཕུལ་བའི་དག་སྣང་གི་ཚོམས་འཆད་པའི་དུས། མེ་ཏོག་ལག་མཐིལ་གྱི་རྒྱ་ཁྱོན་
ཙམ་གྱི་ཆར་གླེགས་བམ་གྱི་དཔེ་ཆའི་སྟེང་སོགས་སུ་བབས་ཏེ་ཐམས་ཅད་ངོ་མཚར་གྱི་རོས་
ཚིམས་ པར་གྱུར། དགུང་གྲངས་བཞི་བཅུའི་ལོར་ལྷ་སར་ཇོ་བོ་རིན་པོ་ཆེ་ལ་གསེར་གྱི་
མཎྜལ་དང༌། ཇོ་བོ་མི་བསྐྱོད་རྡོ་རྗེ་དང་ཇོ་བོ་རང་བྱོན་ལྔ་ལྡན་ལ་དངུལ་གྱི་མཎྜལ་སོགས་
ཕུལ་ནས་བསྟོད་དབྱངས་དང་བཅས་གསོལ་འདེབས་ཡང་དག་མཛད། དེ་རྗེས་རྗེ་དབུས་
སྨྱོན་པ་ཕེབས་ནས་མཚན་ལྡན་ཐོད་པ་སོགས་ལ་བརྟེན་ནས་སྐུ་ཚེའི་རྟེན་འབྲེལ་ཡང་དག་
བསྒྲིགས། ས་མོ་ལུག་ལོར་གསང་ཕུ་ནས་ཆེན་པོ་ཐར་པ་བ་དཔོན་སློབ་ཐིག་ལེ་བཅུ་དྲུག་
གི་དབང་གསན་པ་ལ་ཕེབས། བཀའ་གསང་གནང་རྒྱུའི་དོ་ནུབ་ཀྱི་རྣལ་ལམ་དུ་འཇག་
སྤྱིལ་གཅིག་ལ་ རས་དཀར་པོའི་ཡོལ་བའི་ཁོར་ཡུག་བྱས་པ་ཞིག་གཟིགས། འདི་ན་སུ་
བཞུགས་དྲིས་པས། རྒྱལ་བའི་དབང་པོ་དཔལ་ལྡན་ཨ་ཏི་ཤ་བཞུགས་ཞེས་ཟེར། དེར་
ཐུགས་དད་ཆེར་འཁྲུངས་ཏེ་རྐྱང་ཕྱག་མཛད་པས་ཇི་ཞིག་ནས་རས་ཡོལ་སྒོ་ཕྱེ་ནས་བྱོན་
པས། འཇག་སྤྱིལ་གྱི་ནང་ན་མགོན་པོ་དྲི་མ་མེད་པ་ཨ་ཏི་ཤ་བཞུགས་པ་གཟིགས། མཆོག་
ཏུ་གུས་པའི་ཡན་ལག་བདུན་པ་ཕུལ་བས། མགོན་པོའི་ཞལ་ནས་དཀོར་གྱི་ཉེས་དམིགས་
དང་ངེས་འབྱུང་དང་བྱང་སེམས་བསྐྱེད་པའི་ཆོས། ཐིག་ལེའི་ཁྲིད་ཀྱི་ཟབ་གནད་བླ་ན་མེད་
པ་གནང་བས་བདག་ཉིད་ཆེན་པོ་ཐུགས་ལ་སྤྲོ་བ་མཆོག་ཏུ་གྱུར་བའི་མོད་ལ་ཆེད་དུ་བརྗོད་
པའང་གསུངས་སོ་ཞེས་སོགས་གསུངས། ཆེན་པོ་ཐར་པ་བ་དཔོན་སློབ་དང་ཆོས་རྗེ་གཏེར་
མཛོད་ པ་སོགས་ལ་ཐིག་ལེ་བཅུ་དྲུག་གི་དབང་དང་ཉམས་འཁྲིད། བློ་སྦྱོང་སྐོར། སྲུང་མ་
ཁག་གི་ རྗེས་གནང་ བཅས་མཛད། དགུང་གྲངས་བཞི་བཅུ་ཞེ་བཞི་ལ་རྭ་སྒྲེང་དུ་ཕེབས།
རྟེན་གསུམ་རྣམས་ཞིབ་ཏུ་མཇལ། འབྲོམ་གྱི་གཟིམ་སྒྲོམ་ནས་ གཞན་གྱིས་མ་རྙེད་པའི་
འབྲོམ་གྱི་སྨན་སྐུ་བྱིན་རླབས་ཅན་ཞིག་རྙེད། འོད་འཇོ་མཁན་ཆེན་ནམ་མཁའ་བསམ་གྲུབ་
ཀྱི་དྲུང་ནས་ལམ་སྒྲོན་གྱི་བཤད་པ་སོགས་བཀའ་ཆོས་མང་དུ་ཞུས། མཁན་ཆེན་པས། ཁྱེད་
བཀའ་གདམས་བསྟན་པའི་བདག་པོར་འདུག་པ། ངེད་ཀྱི་སྐེ་ལ་འབྲལ་དུ་མི་རུང་བའི་གའུ་
154



སྤྱིའི་དེབ་གྲངས་དང་པོ།
འདིའི་ནང་ན་སྲུང་བ་ཟབ་མོ་ཞིག་ཡོད་པ། དེ་སྔ་སྣོད་ལྡན་གཞན་ལ་སྟེར་ས་མ་རྙེད། ད་ང་
ཡང་ན་ཚོད་རྒས་པས་ཁྱེད་ལ་སྟེར་བ་ཡིན་གསུངས་ནས་ཤོག་དྲིལ་ཆུང་ངུ་ཞིག་གནང་བྱུང་
སྟེ། ཁྱེད་ ཀྱིས་ ཀྱང་ ཚེ་ འདི་ བློས་ཐོང་། ཇོ་བོ་ཡབ་སྲས་ལ་གསོལ་བ་ཐོབ། ཡི་དམ་སྤྱན་
རས་ གཟིགས་ ལ་ གྱིས་ ལ། ཉམས་ ལེན་ གྱི་མཐིལ་ བློ་སྦྱོང་འདི་ལ་ གྱིས་ གསུངས། དེར་
བདག་ཉིད་ཆེན་པོ་ཐུགས་དད་ལྷག་པར་སྐྱེས་ཏེ་སྨོན་ལམ་མང་དུ་བཏབ། དེར་ཤོག་དྲིལ་
ཞལ་ཕྱེ་ནས་གཟིགས་པས། ཁེ་དང་རྒྱལ་ཁ་གཞན་ལ་ཐོངས། གྱོང་དང་བུག་ཁ་རང་གིས་
ལོང་། །སྲིད་གསུམ་མི་རྟག་སྟོན་ཀའི་སྤྲིན་དང་མཚུངས། །འགྲོ་བའི་སྐྱེ་འཆི་གར་ལ་བལྟ་
དང་མཚུངས། །སྐྱེས་བུའི་ཚེ་འགྲོ་ནམ་མཁའི་གློག་འདྲ་སྟེ། །རི་གཟར་འབབ་ཆུ་བཞིན་དུ་
མྱུར་མགྱོགས་འགྲོ། །ཚེ་འདི་བློས་ཐོངས། ཚེ་འདི་བློས་ཐོངས། ཅིས་ཀྱང་དགོས་པ་མེད།
ཅེས་པའི་ཡི་གེ་འདུག་པས་ཤིན་ཏུ་ཟབ་བོ། །དེ་ལྟ་བུའི་སྲིད་ཞིའི་འཇིགས་པ་སེལ་བའི་སྲུང་
་བ་དེ་དང་། མཁན་ཆེན་པ་ལ་དུང་སོ་འཁྲུངས་པའི་ཚེམས་མཆེ་བ་གཅིག སྤོ་ཏོ་བའི་ཐུགས་
དམ་ཇོ་བོ་ཡབ་སྲས་ཞལ་སྤྲོད་ཀྱིས་ཐང་སྐུ་སོགས་གནང་། དབྱུག་གུ་ཟླ་བ་ལ་རྭ་སྒྲེང་གི་
ཤུག་པ་རྣམས་སྔོན་པོར་སོང་བ་སོགས། བྱིན་རླབས་ ཆེ་བའི་ལྟས་བསམ་གྱིས་མི་ཁྱབ་པ་
བྱུང༌། ཆུ་ཁྱི་ལོར་རྒྱལ་དབང་ཀརྨ་པ་མཇལ་ཞིང་འབུལ་བ་སྟོབས་ཅན་ཕུལ་ནས་གསུང་
ཆོས་མང་དུ་ཞུས། གཙང་ཕྱོགས་ལ་ཕེབས་ནས་དཔལ་ལྡན་ས་སྐྱ་སོགས་གནས་རྟེན་མང་
དུ་མཇལ། འབྲོང་རྩེར་ཕེབས་ནས་གྲུབ་ཆེན་བསོད་ནམས་རྒྱལ་མཚན་དགུང་ལོ་བརྒྱད་ཅུ་
རྩ་དྲུག་པ་ཞིག་མཇལ་ནས། མན་ལུང་སྙན་བརྒྱུད་སྒྲུབ་པ་གོང་འོག་བར་གསུམ་ཆ་ཚང་གི་
ལུང་སོགས་ཟབ་ཆོས་མང་དུ་གསན། དགུང་གྲངས་བཞི་ཅུ་ཞེ་ལྔའི་སྟེང་ངོར་ཨེ་བོ་ཆོས་
ལྡན་དུ་མཁན་ཆེན་དཀོན་མཆོག་ཆོས་འཕེལ་དང་། ལས་སློབ་ཀོང་སྟོན་དབང་ཕྱུག་དཔལ་
བཟང་པོ། གསང་སྟོན་དཀོན་མཆོག་ཚུལ་ཁྲིམས་ཁ་སྐོང་དང་བཅས་པའི་དབུས་སུ་བསྙེན་
པར་ རྫོགས། དེའི་ ཚེ་ མེ་ ཏོག་ གི་ ཆར་ བབ། སྣར་ ཐང་དུ་མཁན་ཆེན་གྲགས་པ་བཤེས་
གཉེན་ པ་དགུང་གྲངས་དགུ་ཅུར་ཕེབས་པ་ཞིག་ལ་ཆོས་སྐྱོང་གི་སྐོར་འགའ་ཞིག་ཞུས།
རབ་བྱུང་དགུ་པའི་མེ་ཡོས་ལོར་གྲུབ་དབང་ལྡན་མ་རྟོགས་ལྡན་གྱིས་གཟིགས་སྣང་དུ་ཡོས་
འབྲུག་སྦྲུལ་གསུམ་གྱི་ལོ་ལ་བོད་ཁམས་སྤྱིར་དུས་འཁྲུག་མུ་གེ་སོགས་འབྱུང་ཉེན་ལ་ཟློག་
རིམ་དུ་རང་རང་སོ་སོའི་སྡེར་གཏོགས་པ་རྣམས་འདུས་ནས། ཐུགས་རྗེ་ཆེན་པོ་ལ་གསོལ་
བ་འདེབས་པ་དང་ཡི་གེ་དྲུག་པ་གང་མང་འདོན་དགོས་པ་སོགས་ཀྱིས་བཀའ་ལུང་ཕྱོགས་
155



ས་མཐོའི་ བུ་མོ།
གང་སར་གནང་བའི་སྐབས། མི་དབང་དོན་ཡོད་རྡོ་རྗེ་ལ་སོགས་པ་སྡེ་དཔོན་ཆེ་ཕྲན་རྣམས་
ལ་ངན་ལྟས་བཟློག་པའི་རིམ་འགྲོ་གྲུབ་ཆེན་པའི་བཀའ་བཞིན་སྒྲུབ་དགོས་ཚུལ་གྱིས་སྙན་
བསྐུལ་ཡང་དག་གནང་། ས་འབྲུག་ལོར་གྲུབ་ཆེན་ལྡན་མའི་ལུང་བསྟན་བཞིན་རྒྱལ་ཁམས་
ཐམས་ཅད་དུ་ནད་ཡམས་དང་མུ་གེ་སོགས་སྐལ་བ་ངན་པས་ཁྱབ་སྟེ། མིའི་འགྲོ་བ་མཐའ་
དག་གཙེས་ནས་སའི་མཐིལ་དང་། ལམ་གྱི་བཞི་མདོ་མ་ལུས་པ་དུར་ཁྲོད་ཀྱི་ས་གཞི་ལྟར་
རོ་གསར་རྙིང་དང་། ཀེང་རུས་ཀྱི་ཚོགས་བཀྲམ་པས་གང་སྟེ་སྐྱེ་རྒུ་མ་ལུས་པ་ཉམ་ང་བའི་
གནས་སུ་ལྷུང་བར་གྱུར་ པ་ན། དཀོན་མཆོག་ལ་གསོལ་འདེབས་དང་ཐུགས་དམ་ལ་རྩེ་
གཅིག་བརྩོན་པར་མཛད། ལུང་བསྟན་ཐོག་ཏུ་བབས་པས། ཆོས་རྗེ་ལྡན་མ་ལ་ཐུགས་དད་
ཆེར་འཁྲུངས་ནས་ཞུ་ཡིག་རྟེན་དང་བཅས་པ་ཕུལ། དགུང་ལོ་ལྔ་བཅུ་ང་གཉིས་ལ་དབང་
ཚང་ཆོས་མཛད་བསོད་ནམས་རྒྱ་མཚོ་སོགས་དད་འདུས་མང་པོ་ལ་ཕྱག་ཆེན་ལྷན་ཅིག་
སྐྱེས་སྦྱོར་དང་བཀའ་གདམས་གླེགས་བམ་ཆ་ལག་དང་བཅས་པ་སོགས་ཟབ་ཆོས་མང་དུ་
གནང༌། སྤྱན་སྔ་ཆོས་གྲགས་རྒྱ་མཚོ་ལ་ཇོ་བོ་བཀའ་གདམས་པའི་ཆོས་སྐོར་ཡོངས་རྫོགས་
དང་གཞན་ཡང་ཟབ་ཆོས་མང་པོ་གནང་། ཚུར་ཡང་ཇོ་བོ་རྗེའི་རྣམ་ཐར་རྒྱས་པ་ནག་ཚོས་
མཛད་པ་ཇོ་བོའི་ལམ་ཡིག་ཏུ་གྲགས་པ་སོགས་འགའ་ཞིག་ཞུས། ས་སྟག་ལོར་བླ་མ་དགེ་
བའི་བཤེས་གཉེན་མང་པོ་ལ་ནི་གུའི་དབང་གནང་བའི་སྐབས། དབང་གྲལ་དུ་ཡེ་ཤེས་ཀྱི་
མཁའ་འགྲོ་མ་སློབ་མ་མང་པོས་གཟིགས། གླིང་བླ་མ་དྲུང་ཅན་པ་དཔོན་སློབ་ཉུང་ཤས་ལ་
ཐིག་ལེ་བཅུ་དྲུག་གི་ཁྲིད་དང༌། མན་ལུང་གུ་རུའི་དུས་འཁོར་སྙན་བརྒྱུད་སོགས་མང་དུ་
གནང་། དེ་ལྟར་ཆོས་འཁོར་རྒྱ་ཆེར་བསྐོར་ཞིང་འཕྲིན་ལས་དཔག་མེད་བསྐྱངས་ནས། ས་
སྟག་ལོའི་ཟླ་བ་བརྒྱད་པའི་ནང་ཙམ་དུ་སྐུ་མཉེལ་བའི་ཚུལ་བསྟན་ཅིང་། དུས་མཁྱེན་པའི་
བཀའ་བརྡས་མཚོན་པ་ཡང་དུ་མ་ཕེབས་ཏེ། དེ་ཡང་བཀའ་གདམས་གླེགས་བམ་གནང་
བའི་དུས་སུ་སྤྱིར་མེ་ཏོག་གི་ཆར་མཐའ་ཡས་པ་བབས་ཅིང་། ཁྱད་ པར་རྒྱལ་བུ་དད་པ་
བརྟན་པའི་སྐྱེ་རབས་ཀྱི་སྐབས་སུ། ལྷ་ རྫས་ཀྱི་མེ་ཏོག་པུཎྜ་ རི་ཀའི་ཆར་ཁ་བ་བུ་ཡུག་
འཚུབ་པ་ཙམ་བབས་ཅིང་། ཁ་དོག་སྣ་ལྔའི་མེ་ཏོག་གི་ཚོགས་ཀྱང་ཉི་མ་འགྲིབ་པ་ཙམ་ལང་
ལོང་དུ་འབབ་ལ། རིན་པོ་ཆེ་གསེར་གྱི་མེ་ཏོག་འདབ་མ་བཞི་བ་དང་བརྒྱད་པ་དང་། བཅུ་
དྲུག་ལ་སོགས་ཡུ་བ་ཡོད་མེད་ཅི་རིགས་པ་དང་། འདབ་མ་ཡན་གར་བའི་ཚོགས་ནི་བགྲང་
ལས་འདས་པ་འཁོར་ཞིང་འཁྱིལ་བཞིན་པར་འབབ་པ་ཆོས་ར་བ་མཐའ་དག་གིས་བཟུང་
156



སྤྱིའི་དེབ་གྲངས་དང་པོ།
ནས་ངོ་མཚར་བའི་གཏམ་སྨྲ་བ་ཞིག་བྱུང་ཡང་། རིན་པོ་ཆེ་བས་འདི་སྐད་དུ། མེ་ཏོག་གི་
ཆར་འབབ་པ་འདི་ངའི་ཡོན་ཏན་མིན། ཆོས་འདི་ཉིད་ཀྱི་ཆེ་བའི་ཡོན་ཏན་ཡིན་ཏེ། གླེགས་
བམ་རིན་པོ་ཆེ་འདི་ནམ་བཤད་པའི་ཚེ། ལྷ་རྫས་ཀྱི་མེ་ཏོག་རྒྱུན་དུ་འབབ་ཀྱིན་ཡོད་རུང་།
གསེར་ གྱི་མེ་ཏོག་ སོགས་ ཁྱ་ ཁྱ་ མ་ འདི་ གང་ གི་ ལྟས་ ཡིན་མི་ཤེས་ པས། དགེ་སྦྱོར་ལ་
འབུངས་ཤིག ཅེས་གསུངས་ པ་ཕེབས། ལོ་དེའི་ཟླ་བ་བཅུ་གཉིས་པའི་ཚེས་བརྒྱད་ལ་དེ་
རིང་གླིང་སྨད་རིན་པོ་ཆེའི་བཅོ་བརྒྱད་མཆོད་པ་དེ་སྔ་བསྣུར་ནས་བྱེད། དེ་དང་གོ་བསྟུན་
སངས་རྒྱས་བྱང་སེམས་རྣམས་ལ་མཆོད་པ་རྒྱས་པ་ཅིག་བྱེད། ཅེས་གསུངས་ནས་མཆོད་
འབུལ་གསོལ་འདེབས་སྨོན་ལམ་སོགས་དང༌། ཀྱེ་རྡོ་རྗེའི་བདག་འཇུག་རྒྱས་པར་བཞེས།
དེ་ཉིན་འཚོ་བྱེད་གཞོན་ནུ་རྒྱ་མཚོ་ལ། ཁྱོད་ཀྱིས་ངའི་རྩ་བབས་བཞིན་བལྟས་པའི་དབང་དུ་
སོང་ན། དུས་ག་ཙམ་ན་ཁམས་དྲག་ཡོང་བར་འདུག གསུངས་པ་ལ། ཞག་བཅུ་ཙམ་ན་དྭངས་
ཡོང་བ་འདྲ་ལགས་ཞུ་ཡི་འདུག་པས། འོ་ན་ཁྱོད་ལ་འཇུངས་མི་འདུག ངའི་ཁམས་འདི། ཞག་གཉིས་
ཚུན་ནས་སངས་དྲག་ལ་འགྲོ་བ་ཡོད། ནད་པ་གཞན་རྣམས་ལའང་འདི་འདྲའི་བལྟ་ལུགས་
གཏད་མེད་འདི་མ་བྱེད་ཅིག་གསུངས། ཚེས་བཅུའི་དགོང་ཁ་ཙམ་ལ། དགོང་ཐུན་གྱི་དགེ་
སྦོར་ གདན་ ཁར་ བྱེད་ པས་ ལྡང་། གསུངས། སྔ་དྲོའི་ བཞུགས་ ས་ནས་ ཐེགས་ པའི་ཚེ་ སྐུ་
བརྟེན་པའི་ལུགས་སུ་བྱས་དུས། ཁྱོད་ཚོ་ང་ལ་མཐོང་ཆུང་འདུག སྐྱོར་དགོས་པའི་ནད་པ་
དེ་ང་མིན་གསུངས་ཏེ། སྐུ་ཡང་ཟོར་ཆེ་བ་ལྟར་མཛད་དེ་བཞུགས་གདན་ལ་ཕེབས། སྔར་
མཚམས་བྱས་པ་དྲག་ཡང་ཟེར་བྱུང་བ། དེ་རིང་ནས་བྱེད་པ་ཡིན་པས་མཆོད་པ་རྒྱས་པར་
ཕུལ། སྒོ་དམ་དུ་ཆོད། མ་འོངས་པ་ལ་དམིགས་ པའི་བསླབ་བྱ་རིམ་པར་བྱས་པ་རྣམས་
ཡིད་ལ་བཅགས་པར་གྱིས། ཞེས་སོགས་གསུངས་ནས། སྐུ་ལུས་རྣམ་སྣང་གི་ཆོས་བདུན་
མཛད་ནས། སངས་རྒྱས་ཆོས་ཚོགས་མ་ལན་གསུམ་སོགས་གསུངས་ནས། མཁའ་ཁྱབ་ཀྱི་
ཏིང་ངེ་འཛིན་འགོག་པའི་བདེན་པ་རྣམ་པར་གྲོལ་བའི་ཡེ་ཤེས་ཀྱི་སྐུ་མངོན་སུམ་དུ་མཛད་
པའི་ངང་ནས། མེ་ཏོག་གི་ཆར་སོགས་ངོ་མཚར་བའི་ལྟས་དུ་མ་དང་བཅས། དག་པ་མཁའ་སྤྱོད་ཀྱི་ཞིང་ཁམས་
སུ་བཏེགས་པ་མཛད་དོ།།འོན་ཀྱང་དུང་དཀར་ཚིག་མཛོད་ལས། གཉུག་ལ་པཎ་ཆེན་འདས་ལོ་༡༥༡༥བཞེད་དོ།། །།
157



ས་མཐོའི་ བུ་མོ།
བོད་སིལ་བུའི་སྐབས་ཀྱི་ཤེས་རིག་གི་གནས་
བབས་ལ་ཅུང་ཟད་དཔྱད་པ།
ཚེ་རིང་སྒྲོལ་མ།
སྤྱིར་བོད་ཀྱི་ལོ་རྒྱུས་ཆོས་འབྱུང་རྣམས་སུ་ཞིབ་མོའི་དཔྱད་པ་མ་བྱས་ན་རྒྱལ་པོ་
དར་མ་འུ་དུམ་བཙན་གྱིས། དམ་ཆོས་འདུལ་བ་རིན་པོ་ཆེ་གཙོ་བོར་གྱུར་པའི་བསྟན་པ་
མཐའ་དག་བསྣུབས་ཏེ། དམར་གཡོ་གཙང་གསུམ་ཁམས་སུ་ བྲོས་པ་ཙམ་ལས་བོད་དུ་
འདུལ་བ་འཛིན་པའི་གང་ཟག་མེད་ཚུལ་བཤད་པ་དང༌། བླ་ཆེན་དགོངས་པ་རབ་གསལ་
བསྙེན་པར་རྫོགས་པའི་སྐབས་སུ་ཡང་ཁ་སྐོང་གི་དགེ་སློང་མ་རྙེད་དེ་ལྷ་ལུང་དཔལ་རྡོར་
གདན་འདྲེན་ཞུས་པ་ལ། དེས་རྒྱལ་པོ་དར་མ་བཀྲོངས་ཏེ་བསླབ་པ་འཆལ་བས་རྒྱའི་དགེ་
སློང་གཉིས་ངོ་སྤྲོད་བྱས་པ་བརྒྱུད། བླ་ཆེན་པོ་བསྙེན་པར་རྫོགས་ཚུལ་བཤད་པ་དང་། དེ་
ལ་འགའ་རེ་རྒྱའི་དགེ་སློང་གཉིས་ཀྱི་བརྡ་སྤྲོད་པའི་ནུས་པས་མ་འདང་བས། བླ་ཆེན་གྱི་
སྡོམ་པ་མ་དག་པར་སྨྲ་བ་སོགས་ལོ་རྒྱུས་ལ་མཐོང་རྒྱ་ཆུང་བ་དག་གིས་མུ་ཅོར་སྨྲ་བ་མང་
ཡང་། དངོས་དོན་ལོ་རྒྱུས་ཆོས་འབྱུང་ཐམས་ཅད་གུང་བསྒྲིགས་ཏེ་ཞིབ་མོའི་བློས་དཔྱད་པ་
བྱས་ན་དབུས་ཕྱོགས་ནས་འདུལ་བསྟན་ཉམས་ཀྱང་། ཁམས་ཕྱོགས་སུ་དམ་ཆོས་འདུལ་
བ་ རིན་ པོ་ ཆེ་ གཙོ་བོར་གྱུར་ པའི་ མདོ་ སྔགས་ ཀྱི་ བསྟན་ པ་ ཐམས་ ཅད་ མ་ ཉམས་ པར་
བཞུགས་པ་ཤེས་ནུས་ཏེ། ལོ་རྒྱུས་ཡོངས་གྲགས་ལ་དམར་གཡོ་གཙང་གསུམ་གྱིས་ཆུ་བོ་རི་
ནས་འདུལ་བ་དྲེལ་རྒྱབ་གཅིག་བཀལ་ཏེ་མདོ་སྨད་དུ་བྲོས་པར་འདོད་པ་དང་། ནེའུ་པཎྜི་
ཏས་མཛད་པའི་སྔོན་གྱི་གཏམ་མེ་ཏོག་ཕྲེང་བ་ལས། ཀ་འོད་མཆོག་གྲགས་རྒྱ་གར་ནས་
སློབ་གཉེར་ཟིན་ཏེ་བོད་དུ་ལོག་ཡོང་བའི་ལམ་བར་ནས་གཏམ་ཐོས་ཏེ། མངོན་པ་དྲེལ་
རྒྱབ་གཅིག་བཀལ་ནས་བྱང་ལམ་ནས་བྲོས་ཏེ་དཔལ་བཟང་འཁར་ཆགས་དྲིལ་བུའི་དགོན་
པ་བཟུང་། ལྷ་ལུང་རབ་འབྱོར་དབྱངས་དང་རོང་སྟོན་སེང་གེ་གྲགས་པ་གཉིས་ཀྱིས་ཡེར་པ་
158



སྤྱིའི་དེབ་གྲངས་དང་པོ།
ནས་འདུལ་མངོན་གཉིས་ཀའི་དཔེ་མང་པོ་ཁྱེར་ཏེ་ནག་ཤོད་ལ་བྲོས་ནས། ལྷ་ལུང་གིས་ཟླ་
ཤོད་ཚལ་གྱི་དགོན་པ་བཟུང་། རོང་སྟོན་གྱིས་བྱང་ཚ་བྱེ་རོང་གི་དགོན་པ་བཟུང་། གོང་གི་
དམར་གཡོ་གཙང་གསུམ་བཅས་མི་དྲུག་ཀ་རྦ་རཏྣའི་མཁན་བུ་ཡིན་པར་གསུངས་པ་དང་།
ཡང་ དེབ་སྔོན་ལས་སྐ་ཅོག་ཞང་གསུམ་ གྱི་ སློབ་མ་དབས་རྒྱལ་བ་ ཡེ་ཤེས་དབུས་སུ་
འཁྲུགས་པ་བྱུང་སྟེ་ཁམས་སུ་ཕེབས་པ་དང་། ཆོས་འབྱུང་མཁས་པའི་དགའ་སྟོན་དུ་ཁུ་སྟོན་
ལོ་རྒྱུས་ལས་ལུང་དྲངས་ཏེ་དབུས་ནས་ཞང་མངའ་འཇམ་དཔལ་དང་། ཡང་གོང་ཤེས་རབ་
འབྱུང་གནས་གཉིས་ ཁམས་སུ་བྱོན་པར་བཤད་པ་དང༌། ཡང་ཆོས་འབྱུང་མཁས་དགའི་
ནང་དུ་ས་སྐྱ་བླ་མའི་ཆོས་འབྱུང་ལུང་དྲངས་པ་ལས་ཀྱང་དམར་གཡོ་གཙང་གསུམ་དང་།
བཀའ་འོད་མཆོག་གྲགས། རོང་པོ་དཔལ་ལྷུན་གཉིས། དེ་ནས་ལྷ་ལུང་རྣམས་རིམ་པར་
བྲོས་ཞེས་གསལ་བ་དང་། གཞན་ཡང་མི་ཉག་ཡུལ་དུ་བླ་ཆེན་དགོངས་པ་རབ་གསལ་གྱི་
འདུལ་ལུང་སྡེ་བཞི་གསན་སའི་གོ་རོང་སེང་གེ་གྲགས་པ་ཞེས་པའི་འདུལ་འཛིན་ཆེན་པོ་
ཞིག་ཡོད་ཚུལ་བཤད་པ་ལྟར་ན། འདུལ་འཛིན་དེ་ལྟ་བུ་བཞུགས་བཞིན་དུ་རྒྱ་མཚོའི་འགྲམ་
ནས་ རྨིག་རྗེས་ཀྱི་ཆུའི་དཔེ་བཞིན། བསླབ་པ་འཆལ་བ་ལྷ་ལུང་དཔལ་རྡོར་དང་བརྡ་མི་
འཕྲོད་ཅིང་ལས་མི་འཆགས་པའི་གང་ཟག་གཉིས་ཏེ་གསུམ་ལ་ལྟོས་མི་དགོས་སོ་སྙམ། ་
ཡང་མངོན་པ་ལ་མཚོན་ན་བསྟན་པ་སྔ་དར་གྱི་སྐབས་སུ་དར་སྲོལ་ཆེ་ཤོས་དེ་ནི་
མངོན་པ་ཀུན་བཏུས་ཡིན་ཞིང་། དེ་ཡང་དེབ་སྔོན་ལས་མངོན་པའི་ལོ་རྒྱུས་འཆད་སྐབས་
སུ། སྐ་ཅོག་ཞང་གསུམ་གྱི་སློབ་མ་དབས་རྒྱལ་བའི་ཡེ་ཤེས་དབུས་སུ་འཁྲུགས་པ་བྱུང་ནས་
ཁམས་ སུ་ཕེབས་ཏེ། གྲུམ་རྒྱལ་བའི་ཡེ་ཤེས་ལ་བཤད། དེས་གྲུ་མཆོག་གི་ཡེ་ཤེས་ལ།
དེས་སེ་བཙུན་གཞོན་ནུ་དབང་ཕྱུག་དང་གར་མི་ཡོན་ཏན་གཡུང་དྲུང་གཉིས་ལ་བཤད། དེ་
གཉིས་ཀས་ཁུ་སྟོན་བརྩོན་འགྲུས་གཡུང་དྲུང་ལ་བཤད། དེ་ནས་རྭ་ཁྲི་བཟང་འབར་དང་།
རྒྱ་ ཚུལ་ལེ། ལི་བདུད་ རྩི་ གྲགས་ གསུམ་ལ་བཤད། དེ་གསུམ་གྱིས་སློབ་བརྒྱུད་རྒྱ་ཆེན་
བསྐྱངས་ཏེ་བཤད་པས་བོད་ཁམས་ཡོངས་སུ་ཁྱབ་བརྡལ་དུ་བྱུང་བ་ནི་ལོ་རྒྱུས་ཀུན་ཞལ་
མཐུན་པ་ཡིན། །
ཕར་ཕྱིན་ལ་མཚོན་ན་བོད་དུ་ཤེར་ཕྱིན་གྱི་བཀའ་བབས་སུ་གྲགས་པ་འབྲེ་ཨར་
གཉིས་ནི། བསྟན་པ་ཕྱི་དར་སྐབས་སུ་ཤེར་ཕྱིན་གྱི་བསྟན་པ་སྤེལ་མཁན་གཙོ་བོ་ཞིག་ཡིན་
159



ས་མཐོའི་ བུ་མོ།
༥
པ་ནི་རླུང་ལྟར་གྲགས་ལ། དེས་ན་འབྲེ་ཤེས་རབ་འབར་གྱི་བཤད་རྒྱུན་ནི་བསྟན་པ་སྔ་དར་
གྱི་བརྒྱུད་པ་སེ་བཙུན་གཞོན་ནུ་དབང་ཕྱུག་ལས་བྱུང་བ་ཞིག་ཡིན། དེའི་སློབ་མ་ཨར་བྱང་
ཆུབ་ཡེ་ཤེས་དང༌། གཉལ་བ་ སྲེགས་སྟོན་མངོན་ པ་ བྱང་ གྲགས་ སོགས་ ཀྱིས་བཤད་པ་
མཛད་དེ་སྤེལ་བ་དང་། ལྷག་པར་དུ་ཨར་བྱང་ཆུབ་ཡེ་ཤེས་ཀྱིས་གནམ་རྩེ་ལྡེང་དང་གཞུ་
ཀུན་དགའ་ར་བ་རྣམས་སུ་བཤད་པ་མཛད་པས་སློབ་མ་དཔེ་འགྲེམས་པ་བརྒྱད་བརྒྱ་ཙམ་
བྱུང་བའི་ནང་ནས། ཤེར་ཕྱིན་གྱི་བསྟན་པ་འཛིན་སྐྱོང་སྤེལ་བ་ལ་འགྲན་ཟླ་དང་བྲལ་བ་
དཀར་ཆུང་རིང་མོ་གཞོན་ནུ་ཚུལ་ཁྲིམས་དང་། ཁུ་ཤེས་རབ་བརྩོན་འགྲུས་གཉིས་བྱུང་། དེ་
གཉིས་ཀའི་སློབ་མ་ཞང་ཡེ་བ་སྨོན་ལམ་ཚུལ་ཁྲིམས་ཀྱིས་མོན་གྲ་དང་རྒྱ་གྲོང་འོར་སོགས་
སུ་བཤད་པ་མཛད་པས་སློབ་མའི་གཙོ་བོ་བསོད་ནམས་རིན་ཆེན་དང་། གཉལ་ཞིག་འཇམ་
དཔལ་རྡོ་རྗེ། རྒྱལ་བ་སེ་སྟོན་གསུམ་བྱུང་བའི་ནང་ནས་གཉལ་ཞིག་འཇམ་དཔལ་རྡོ་རྗེས་
ཕོ་ བྲང་ འུ་ཤང་རྡོར། ལོ་ དགུ་མཚམས་བསྡམས་ཏེ་ཤེར་ཕྱིན་གྱི་བཤད་པ་མཛད་པས།
གཉལ་ཞིག་བུ་དགུར་ གྲགས་ པ་སྔ་ཚར་གསུམ་དང༌། བར་ ཚར་གསུམ་ཕྱི་ཚར་གསུམ་
བཅས་བྱུང་བ་སྟེ། སྔ་ཚར་ནི་བཟད་རིང་། ཕུ་ཐང་དར་དཀོན། གཙང་པ་གྲུ་གུ། བར་ཚར་
ནི། འུ་ཡུག་པ་བསོད་ནམས་སེང་གེ་དང་། བོ་དོང་རིན་ཆེན་རྩེ་མོ། གཙང་པ་ཇོ་ནམ། ཕྱི་
ཚར་ནི། རྒྱ་འཆིང་རུ་བ་ཤེས་རབ་དབང་ཕྱུག འཇམ་གསར་བ་ཤེས་རབ་འོད་ཟེར། སྐྱེལ་
ནག་གྲགས་པ་སེང་གེ་བཅས་དགུ་བྱོན། །
དེ་ཡང་བཟད་རིང་གིས་ཁྲོ་ཕུར་བཤད་གྲྭ་བཙུགས་ པས་ སློབ་མ་ལྷོ་པ་གྲུ་སེང་
སོགས་ལས་བརྒྱུད་དེ་བུ་སྟོན་རིན་ཆེན་གྲུབ་ལས་བཤད་རྒྱུན་འཕེལ། ཕུ་ཐང་དར་དཀོན་
གྱིས་སྟོད་ལུང་དང་། ཡར་ཀླུངས་སོགས་སུ་བཤད་པ་མཛད་པས་སློབ་མ་གཉན་དར་མ་
འོད་དང༌། བྱ་ཡུལ་དཀར་མོ་སོགས་བྱོན། གཙང་པ་གྲུ་གུས་ཞ་ལུར་བཤད་གྲྭ་བཙུགས་
པས་སློབ་མ་མང་། འུ་ཡུག་པ་བསོད་ནམས་སེང་གེས་ས་སྐྱར་བཤད་གྲྭ་བཙུགས་པས་སློབ་
མ་ཞང་མདོ་སྡེ་དཔལ་སོགས་ལས་བཤད་རྒྱུན་འཕེལ། བོ་དོང་རིན་ཆེན་རྩེ་མོས་བྲག་རམ་
དུ་བཤད་གྲྭ་བཙུགས་ པས་ སློབ་མ་བུ་སྟོན་གྲགས་པ་སེང་གེ་དང་། དབུ་མ་བ་ཤེས་རབ་
འབུམ་སོགས་ལས་བཤད་རྒྱུན་འཕེལ། གཙང་པ་ཇོ་ནམ་གྱིས་ལོ་བཅོ་ལྔ་ལ་གསང་ཕུ་གླིང་
སྨད་ཀྱི་གདན་ས་མཛད་དེ་སློབ་མ་འཇམ་དབྱངས་འོད་ཟེར་མགོན་པོ་ སོགས་བྱུང་ནས་
160



སྤྱིའི་དེབ་གྲངས་དང་པོ།
གསང་ཕུ་གླིང་སྨད་ནས་བརྒྱུད་པ་འཕེལ། རྒྱ་འཆིང་རུ་བ་ཤེས་རབ་དབང་ཕྱུག་གིས་གསང་
ཕུ་གླིང་སྟོད་ཀྱི་གདན་ས་ལོ་བཅོ་བརྒྱད་མཛད་དེ་གསང་ཕུ་གླིང་སྟོད་ནས་བརྒྱུད་པ་འཕེལ།
འཇམ་གསར་བ་ཤེས་རབ་འོད་ཟེར་གྱིས་རྐྱང་འདུར་དུ་བཤད་གྲྭ་བཙུགས་པས་ཇོ་ནང་ཀུན་
མཁྱེན་ཆོས་སྐུ་འོད་ཟེར་སོགས་མཁས་པ་མང་པོ་བྱོན། སྐྱེལ་ནག་གྲགས་པ་སེང་གེས་སྣར་
ཐང་དུ་བཤད་གྲྭ་བཙུགས་པས་སློབ་མ་སྐྱི་སྟོན་གྲགས་འབུམ་དང་། ཆུ་མིག་པ་སེང་གེ་
དཔལ་སོགས་ལས་བརྒྱུད་དེ་བཅོམ་ལྡན་རིག་རལ་དང་དབུས་པ་བློ་གསལ་སོགས་མཁས་
པ་མང་པོ་བྱོན་ཏེ། བོད་གངས་ཅན་གྱི་ལྗོངས་སུ་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་
པའི་བསྟན་པ་ས་ཁྱབ་རྡོ་ཁྱབ་ཏུ་བྱུང་བ་འདི་ནི། འབྲེ་ཨར་གཉིས་ནས་བརྒྱུད་པ་གཉལ་
ཞིག་འཇམ་དཔལ་རྡོ་རྗེའི་བཀའ་དྲིན་ཁོ་ན་ལས་བྱུང་བ་ཞིག་ཡིན། །
གཞན་ཡང་ཚད་མའི་བཤད་རྒྱུན་ལ་ཡང་བསྟན་པ་སྔ་དར་གྱི་བརྒྱུད་པ་ཡོད་པར་
མངོན་ཏེ། དེབ་སྔོན་ལས་ ཁྱུང་པོ་གྲགས་སེའི་ཚད་མའི་བརྒྱུད་པ་ནི་ཁམས་ནས་བྱུང་བ་
ཞིག་ཡིན་ནམ་ཡང་ན། མངའ་རིས་ནས་རྨ་ལོ་ཙཱ་བའི་བཤད་རྒྱུན་བྱུང་བ་གང་ཡིན་མ་
འཚལ་ཞེས་གསུངས་པ་ལྟར་ན་ཁམས་ནས་བརྒྱུད་པ་ཞིག་ཀྱང་ཡོད་པ་ཤེས་ཐུབ།
གསང་སྔགས་ཀྱི་བཤད་རྒྱུན་ནི་སྔ་འགྱུར་བའི་མདོ་སྒྱུ་སེམས་གསུམ་སོགས་ཀྱི་
བརྒྱུད་པ་གྱེ་རེ་མཆོག་སྐྱོང་དབང་པོ་དང་ཨ་རོ་ཡེ་ཤེས་འབྱུང་གནས། ཇོ་བོ་སྨྲི་ཏི་ཛྙཱ་ན། སེ་
བཙུན་གཞོན་ནུ་དབང་ཕྱུག་སོགས་ཀྱིས་ཀློང་ཐང་གཙོ་བོར་གྱུར་པའི་ཁམས་ཕྱོགས་སུ།
བཤད་སྒྲུབ་ཀྱི་སྡེ་རྒྱ་ཆེན་པོ་ཞིག་བསྐྱངས་ཡོད་པ་ནི་འདིར་བཤད་བྱ་གཙོ་བོ་མ་ཡིན་པས་
གཞན་དུ་གསལ་ལ། སྐབས་དོན་མདོར་བསྡུས་ན་བོད་རྒྱལ་དར་མ་འུ་དུམ་བཙན་གྱིས་
རྒྱལ་བསྟན་ཡོངས་རྫོགས་བསྣུབས་པར་གྲགས་པ་ནི། དབུས་གཙང་གཉིས་སུ་རབ་བྱུང་གི་
སྡེ་མེད་པར་བྱས་པ་ཙམ་ལས། གསང་སྔགས་ཀྱི་གྲུབ་ཐོབ་རྣལ་འབྱོར་པ་ཕལ་ཆེ་བ་ནི་
དབེན་པའི་གནས་སུ་སྒྲུབ་པ་ཉམས་ལེན་ལ་འབད་དེ་བཞུགས་པས་ཅི་ཡང་མ་ནུས། འདན་
ཀློང་ ཐང་ སོགས་ མདོ་དང་ཁམས་ ཕྱོགས་ སུ་ མདོ་སྔགས་གཉིས་ལྡན་གྱི་བཤད་ སྒྲུབ་མ་
ཉམས་པར་བཞུགས་པ་ཙམ་དུ་མ་ཟད། གོང་གསལ་ལྟར་བསྟན་པ་ཕྱི་དར་གྱི་སྐབས་སུ་
འདུལ་མངོན་ཕར་ཕྱིན་བཅས་མདོ་ཕྱོགས་གཙོ་བོར་གྱུར་པའི་བཤད་རྒྱུན་འཕེལ་བ་ཡིན་ཏེ།
དེ་ཡང་དབུས་ནས་ཁུ་རྔོག་འབྲོམ་གསུམ་དང་། བང་སྟོན་བྱང་ཆུབ་རྒྱལ་མཚན། འབྲེ་ཤེས་
161



ས་མཐོའི་ བུ་མོ།
རབ་འབར་སོགས་ཁམས་ཀློང་ཐང་གི་ཆོས་གྲྭར་ཕེབས་ཏེ། སེ་བཙུན་གྱི་དྲུང་དུ་ལོ་ཉི་ཤུ་
ཡས་མས་ལ་སློབ་སྦྱོང་བྱས་རྗེས། དབུས་སུ་ཡར་ཕེབས་ཏེ་བཤད་རྒྱུན་སྤེལ་བ་ད་ལྟའི་བར་
དུ་འཕོ་འགྱུར་ཅི་རིགས་བྱུང་ནའང་། རྩ་བའི་ཆ་ནས་མ་ཉམས་པར་གནས་ཐུབ་པ་ཞིག་བྱུང་
འདུག་སྙམ་ཡང་གུས་མོ་ནི་ཤེས་ཡོན་གྱི་ནུས་པ་ཕྲ་ཞིང་ལོ་རྒྱུས་ཀྱི་མཐོང་རྒྱ་ཆུང་བ་མ་ཟད།
ལས་ཞོར་དུ་བོད་ ཀྱི་ཆོས་འབྱུང་ཀློག་པ་ལས་བྱུང་བའི་མཐོང་ཐོས་རྣམས་ཡིག་ཐོག་ཏུ་བཀོད་པ་
ལགས་ན། ནོར་འཁྲུལ་མང་པོ་ཞིག་ཡོད་སྲིད་པས་མཁས་དབང་རྣམས་ཀྱིས་རིན་བྲལ་གྱི་
བཀའ་སློབ་ལྷུག་སྩོལ་ཡོང་བ་མཁྱེན་མཁྱེན།། །། །
462



སྒྲི
སྤྱི་ཁྱབ་རྩོམ་སྒྲིག་པ། མཁན་པོ་འགྲོ་འདུལ་རྡོ་རྗེ།
གཙོ་སྒྲིག་པ། ཐུབ་བསྟན་ཉི་མ། བསྟན་འཛིན་བློ་གྲོས། ཀརྨ་བདེ་ལེགས།
མདུན་ཤོག་མཛེས་འགོད་པ། ཡེ་ཤེས་ཆོས་མཚོ།



དཔེ་སྐྲུན་པ། རྒྱལ་མོ་འབྲུག་པ།
དཔེ་སྒྲིག་འགན་འཁུར་པ། ཚངས་པོ།
༄༅། །ས་མཐོའི་བུ་མོ།
དེབ་དང་པོ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཀྲུང་མེ་ཀྲུའོ་ཀྲོའུ་རིས་བཟོ་པར་ཁང་གི་པེ་ཅིན་ཡན་ལག་པར་ཁང་ནས་དཔར་བཏབ།
སྤྱི་ལོ་༢༠༠༨ ལོའི་ཟླ་༣ པར་པར་གཞི་དང་པོ་བསྒྲིགས།
སྤྱི་ལོ་༢༠༠༨ ལོའི་ཟླ་༣ པར་པར་ཐེངས་དང་པོ་བཏབ།
དཔར་གྲུངས། ༠༠༠ ༡— ༣༠༠༠
ISBN978—7—800579929/I. 86
དེབ་རེར་སྒོར། ༡༦. ༥༠



出版人:周华
责任编辑:聪博
图书在版编目(CIP)数据
高原姑娘 第1辑:藏文
百慈藏文古籍研究室编. - 北京:
中国藏学出版社,2008.3
ISBN 978-7-80057-992-9
1.高 … I,百 … .
(1)诗歌作品集 - 中国 - 当代 - 藏语
(2)散文 - 作品集 - 中国 - 当代 - 藏语
IV.1217.1
中国版本图书馆CIP数据核字(2008)第022761号
高原姑娘
第1辑
百慈藏文古籍研究室编
中国藏学出版社出版发行
中煤泳州制图印刷厂北京分厂印刷
开本:787×1092毫米1/16 印张:11.375
2008年3月第1版 2008年3月第1次印刷
印数:0001—3000册
书号:ISBN 978—7—80057—992-9/1.86
定价:16.50元



ལས་ལ་བརྩོན་ཞིང་ལས་འབྲས་ཚུལ་བཞིན་སྲུང་།
དྲང་པོའི་ལམ་དང་བདེན་པའི་གཏམ་ལ་དགའ།
ཡ་རབས་སྤྱོད་བཟང་གཞོན་ནུའི་སྙིང་སྟོབས་ལ།
དཔྱོད་ལྡན་རྣམས་ཀྱིས་ཤིས་པའི་མེ་ཏོག་འཐོར།



=
=
སྲོལ་རྒྱུན་བྱམས་དང་སྙིང་རྗེའི་ལྷག་བསམ་བརྟན། །
གསར་དར་ཚན་རྩལ་རྒྱུན་གྱིས་མཛེས་པ་ཡི། །
ས་མཐོའི་བུ་མོའི་རང་བཞིན་དྲང་པོ་འདི། །
ཤེས་ལྡན་གཞོན་ནུ་དག་གི་དབུས་ན་མཛེས། །
I sBN 978-7-80057-992-9
978780o'579929>
E {3}： 16.50TU
