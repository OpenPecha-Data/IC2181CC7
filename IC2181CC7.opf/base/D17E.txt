༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14777
ImageGroup:
12PD18720
9787800579929 (v. 1) 9787800579936
|(v. 2) 9787802532571 (v. 3)
9787802534711 (v. 4)
LCCN:
||2010325321
ISBN:
Title:
ས་མཐོའི་བུ་མོ།
དུས་དེབ། )
sa mtho'i bu mo/ (dus deb/)
Author:
Descriptor:
n/a
Original Publication:
n/a;n/a
pe cin/
Place:
Publisher:
krung go'i bod rig pa dpe skrun khang/
2008-2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, Southwest University of Nationalities,
Chengdu, China.



»
ལ
་བ་
-ས་མཐོའི་
- བུ་མོ།
དེབ་གྲངས་་
ངས་གསུམ་
ཀྲུང་གོའི་བོད་རིག་པ་དཔེ་སྐྲུན་ཁང་།



དྭངས་གསལ་མཚེའུ་ཨ་སྔོན་ལྟོ་དང་འབྱར། །
ཉི་ཟླ་གཟའ་སྐར་རྩི་ཤིང་གསེབ་ནས་འཚང་། །
སྤྲིན་དང་ན་བུན་རྐང་པའི་འོག་ནས་རྒྱུ། །
ཁ་བའི་འཇིག་རྟེན་ནམ་མཁའི་མཐོངས་སུ་ཆགས། །



ས་མཐོའི་
བུ་མོ།
སྤྱིའི་དེབ་གྲངས་གསུམ་པ།



སྔོན་དུ་འགྲོ་བའི་གཏམ།
ས་འཐོའི་བུ་མོ་ཞེས་པའི་དཔེ་ཚོགས་འདི་ནི། ལོ་ན་ཕྲ་བའི་མདོ་དབུས་ཁམས་ཀྱི་
བུ་མོ་འགའ་ཞིག་གིས་ལས་སློབ་ཀྱི་ཞོར་དུ་མེས་པོའི་བཀའ་དྲིན་ཞེ་ལ་བཅངས་ནས། རང་
རིགས་ཀྱི་གཞོན་ནུ་དག་ལ་རང་ཉིད་ཀྱི་སྐད་ཡིག་རྩ་འཛིན་གྱི་སྐུལ་མ་བྱ་ཕྱིར་དུ་དམིགས་
ཏེ་བྲིས་པའི་རྩོམ་ཡིག་ཉུང་ཤས་ཤིག་ཕྱོགས་གཅིག་ཏུ་བསྒྲིགས་པ་ཡིན་ལ། དེ་ཡང་མི་ཡི་
རིགས་ལ་ཕོ་མཆོག་མོ་དམན་གྱི་ལྟ་ཚུལ་ཡོད་པ་ནི་བོད་ཙམ་མ་ཡིན་པར་གོ་ལ་ཧྲིལ་
པོ་འདིར་སྔ་ནས་ཡོད་པའི་སྲོལ་ངན་ཞིག་ཡིན་ཞིང༌། ཤེས་རིག་དར་བའི་ཡུལ་མང་པོ་ཞིག་
ལ་རིམ་བཞིན་འདྲ་མཉམ་གྱི་ལྟ་ཚུལ་ཆགས་བཞིན་ཡོད་པ་ནི་དགའ་འོས་པ་ཞིག་རེད།
གང་ ལྟར་ མི་ ལུས་ ཡིན་ པ་ འདྲ་ མཉམ་ དང༌ ། བདེ་ བ་ སྒྲུབ་ ཐབས་ དང༌ སྡུག་ བསྔལ་
སྤོང་ ཐབས་ སོགས་ ཀྱི་ ཐབས་ ཚུལ་ དང་ བདེན་ དོན་ འཚོལ་ བའི་ ཐོབ་ ཐང་ སོགས་འདྲ་
མཉམ་དུ་ ཡོད་ ཕྱིར། བོད་ཀྱི་ཞིང་འབྲོག་ཁུལ་དུ་ ཡོད་ པའི་བུ་མོ་ དག་ གིས་ ཀྱང་དྲང་
བདེན་ཐོག་ཤེས་རིག་དང་འདྲ་མཉམ་ཡོང་བ་ལ་ངེས་པར་དུ་བརྩོན་ལེན་བྱར་འོས། འདྲ་
མཉམ་ ནི་ ཕོ་ མོ་ ཙམ་ མ་ ཟད་ སྲོག་ ཆགས་ ཀུན་ གྱི་ རིགས་ ལ་ ཡོད་ དགོས་ ངེས་
ཤིག་ཡིན་ཡང་། དོན་དངོས་ཐོག་ཁ་ཙམ་མ་ཡིན་པར་ཐམས་ཅད་འདྲ་མཉམ་གྱི་ལྟ་བ་དང་
ལག་ལེན་ཡོད་པ་ནི་ཁ་ཞེ་ལག་གསུམ་མཚུངས་པའི་སངས་རྒྱས་པའི་ཆོས་ཉམས་ལེན་བྱེད་
པའི་གང་ཟག་ཉུང་ཤས་ཙམ་ཞིག་ཡིན་ནམ་སྙམ། འོན་ཀྱང་རི་བོང་ཅལ་འདྲོག་གི་དཔེ་
ལྟར་གཞན་ཟེར་རྗེས་བརྗོད་ལ་དགའ་བའི་རང་རིགས་ཀྱི་ཅོལ་ཆུང་བ་འགའ་ཞིག་གིས། །
OH



ཕོ་མཆོག་མོ་དམན་གྱི་ལྟ་བ་ནི་སངས་རྒྱས་པའི་ཆོས་ལུགས་ཀྱི་ཤུགས་རྐྱེན་ཡིན་ཟེར་བ་
ནི་ དོན་ གྱི་ཟུར་ ཙམ་ ཡང་ མ་ ཤེས་ པར་ ཟད་ དེ། ཡོན་ ཏན་ ཅན་ ལ་ དད་ གུས་ དང་
བཀུར་སྟི་སོགས་བྱེད་པ་ལ་འདྲ་མཉམ་གྱི་ལྟ་སྟངས་མེད་པའི་སྐྱོན་མེད་ལ། སོ་ཐར་གྱི་
ལམ་ ལ་ སློབ་ སྐབས་ ཉོན་ མོངས་ ཀྱི་ གཉེན་ པོ་ བསྟེན་ ཚུལ་ ལ་ མི་ སྡུག་ པ་ སྒོམ་
པ་ སོགས་ ཐབས་ ལམ་ དུ་ མ་ ཞིག་ ཡོད་ པ་ ནི་ ཕོ་ མོ་ ཀུན་ ལ་ གཅིག་ མཚུངས་ ཡིན་
ཞིང་ ། སོ་ སོའི་ རང་རྒྱུད་འདུལ་ ཐབས་ དང༌ ཆགས་སྡང་ གི་ གཉེན་ པོ་ བསྟེན་ ཚུལ་ ཙམ་
ཞིག་ཡིན་པ་ལས་མཆོག་དམན་གྱི་ལྟ་སྟངས་ཡོད་པ་ནི་རྩ་བ་ནས་མ་ཡིན། མདོར་ན་འཇིག་
རྟེན་འདིར་སྔ་ནས་ད་བར་ཆེས་བློ་ཕམ་འོས་པ་ཞིག་ནི་ཐམས་ཅད་འདྲ་མཉམ་དང་དྲང་
བདེན་ གྱི་ ལྟ་ བ་ མེད་ པ་ འདི་ ཡིན་ལ། འདི་ནི་ཉམ་གུད་ དང༌ མི་བདེ་བ་ ཀུན་ གྱི་གཞི་
རྩ་ཡང་ཡིན། སྟོན་པ་ཐུགས་རྗེ་ཅན་གྱིས་མཚོན་པའི་རྒྱལ་བ་སྲས་དང་བཅས་པ་རྣམས་
ཀྱིས་ དམིགས་ པ་ སེམས་ ཅན་ ཐམས་ ཅད་ ལ་ དམིགས། རྣམ་ པ་ དེ་ དག་ ཀུན་ སྡུག་
བསྔལ་དང༌ བྲལ་ཏེ་བདེ་བ་ལ་འགོད་པར་དགོངས་པའི་ བྱ་བ་ ཁོ་ན་ལྷུར་བླངས་པས།
མཐར་གསང་ བ་ གསུམ་ གྱི་ མཛད་ པ་ མཐའ་ དག་ སེམས་ ཅན་ གྱི་ དོན་ ཁོ་ ན་ ལས་
མ་འདས། དེ་ནི་ཕོ་མོ་ཙམ་མ་ཟད་སྲོག་ཆགས་པའི་སེམས་ཅན་ཀུན་ལ་འདྲ་མཉམ་ཡིན་
ཞིང་། དེ་ལྟ་བུའི་དམ་པ་རྣས་ཀྱི་ལམ་བཟང་ལ་སློབ་མཁན་ཞིག་ཡིན་ནས་བཟུང་། ཕྱི་ཚུལ་
གོས་ ཀྱི་ ཁ་ དོག་ སོགས་ ལ་ དོ་ སྣང་ བྱེད་ པ་ ཙམ་ མ་ ཡིན་ པར་ ཐོག་ མར་ ལེགས་ ཉེས་
ཀྱི་དབྱེ་འབྱེད་ཤེས་པར་བྱས་ནས། མི་ལུས་ལན་གཅིག་ཐོབ་པའི་དུས་འདིར་ མི་ཚེའི་
རིན་ཐང་དོན་མེད་དུ་མ་སོང་བར་བཅོས་མིན་གྱི་གཞན་ཕན་དང༌། སངས་རྒྱས་ཀྱི་བསྟན་
པ་ རིན་ པོ་ཆེ་ འདི་ ཆོས་ བརྒྱད་ སྒྲུབ་ བྱེད་ མ་ ཡིན་ པར། འདི་ནི་ཆོས་ བརྒྱད་ ཀྱི་གཉེན་
པོ་དང་སེམས་ཅན་ཐམས་ཅད་ཀྱི་གནས་སྐབས་དང་མཐར་ཐུག་གི་ཕན་བདེ་སྒྲུབ་བྱེད་ཀྱི་
ada



གྱི
ལམ་མ་ནོར་བ་ཡིན་པར་ངེས་ཤེས་འདྲོངས་ངེས་པར་བྱས་ཏེ། རྟག་ཏུ་དྲན་པ་དང་ཤེས་
བཞིན་གྱི་སྒོ་ནས་བག་ཡོད་པ་ཞིག་བྱ་རྒྱུ་དང༌། ཐམས་ཅད་འདྲ་མཉམ་གྱི་ལྟ་སྟངས་ཡོད་
ལ་ཡོན་ཏན་ཅན་ལ་གདེང་འཇོག་དང་བརྩི་བཀུར་ཡང་ཡོད་པ་གལ་ཆེ། ཡོན་ཏན་ཅན་
ཞེས་པ་ནི་རང་མཐོང་ཆུང་ཞིང་ཤེས་རིག་ལྡན་པ། བྱམས་བརྩེ་དྲང་བདེན་དང་འདྲ་མཉམ་
གྱི་ལྟ་བ་ཡོད་པ། གཞན་གྱི་བདེ་སྡུག་ལ་བཅོས་མིན་གྱི་སེམས་ཁུར་དང་གཞན་དོན་ཁོ་ན་
བསམ་པ། ཁ་ཙམ་མ་ཡིན་པར་དོན་ངོ་མའི་སྟེང་ནས་གཞན་དོན་ལག་ལེན་ཕེར་མཁན་
ཞིག་ཡིན་དགོས་ལ། ལེགས་ཉེས་ཀྱི་རྣམ་གཞག་ཐམས་ཅད་བསམ་པ་བཟང་ངན་ཁོ་ན་ལ་
རག་ ལས་ པས་ ན་ སུ་ དང༌ གང་ ཞིག་ ཡིན་ ཡང༌ ། རྒྱ་ ཆེའི་ མང་ ཚོགས་ དང༌ སྤྱི་ དོན་ ལ་
ཕན་སེམས་དང༌། གཞན་གཅེས་གྱི་བསམ་པ་རེ་ངེས་པར་དུ་ཡོད་དགོས་པ་ནི་གནད་
ཀྱི་དམ་པ་ཡིན། སྒེར་སེམས་ཁོ་ན་ལས་མི་དམངས་ཀྱི་ཁེ་ཕན་དང་འགྲོ་བའི་བདེ་སྡུག་
ལ་སེམས་ཁུར་དང་བསམ་རྒྱུ་ཅི་ཡང་མེད་པ་མ་ཟད། ཕྱི་ཚུལ་གྱི་རྣམ་པ་མཛེས་ཤིང་རྣ་བར་
སྙན་པའི་ཚིག་སྐམ་རེ་ཟུང་ཁ་ལ་ཁྱེར་ཤེས་པ་ཙམ་མ་ཡིན་པར། དོན་ལག་ལེན་དངོས་
ཀྱི་ཐོག་ནས་ཁ་ཡོད་ལག་ཡོད་ཅིག་བྱ་རྒྱུ་ནི་སྙིང་གི་རེ་བ་གཅིག་པུ་དེ་ཡིན། བདག་ཀྱང་
མི་ལུས་ ཀྱི་རྣམ་ པར་གྲུབ་པའི་སྒྱུ་མའི་འཕྲུལ་འཁོར་ གྱི་བེམ་པོ་འདི་ཉིད། ཆགས་ སྡང་
མི་དགེ་བའི་རྟོག་ཚོགས་ཀྱི་དབང་དུ་སོང་བའི་རྣམ་ཤེས་ཕྲ་མོས་བར་མེད་དུ་ཁ་ལོ་བསྒྱུར་
བ་མ་ཟད། རང་དོན་གྱི་ཟུར་ཙམ་ཡང་མ་ནུས་པར་གཞན་དོན་ཞེས་པའི་ཚིག་སྐམ་བཤད་
པ་ལ་དགའ་བས། དགའ་ཕྱོགས་ཀྱི་གཏམ་ཞིག་བཤད་པའི་གོ་སྐབས་ འདི་ ཡང་ དམ་
འཛིན་དུ་བྱས་ནས་བྲིས་པའོ།། །།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་ཕྲན་འགྲོ་འདུལ་རྡོ་རྗེས་
༢༠༡༠ལོ་ཟླ༣ཚེས་༡༦ཉིན་ཕུལ།
08



དཀར་ཆག
བཤེས་གཉེན་ལ་བསྔགས་པ།….........….........… བྱམས་པ་ཆོས་སྒྲོན། (01)
བཤེས་གཉེན་ལ་ཕུལ་བའི་སྙན་ཚིག་དྲི་ཟའི་གྲེ་འགྱུར།…...……སྐལ་ཆོས། (03)
བཤེས་གཉེན་དམ་པ་དྲན་པའི་ཚོར་སྣང༌།….......…..... ཡེ་ཤེས་ལྷ་མཚོ།	(07)
ལས་དབང་གི་དབྱངས་རྟ།... ......…….སྐལ་བཟང་ལྷ་མོ། (09)
ངས་བལྟས་བལྟས་ལ་ཁོར་ཡུག་འདི་ ་
འགྱུར་བཞིན་འདུག ............. .……........ ཕུར་བུ་མཚམས་ལགས། (11)
ཆུང་འདྲིས་ལ་བསྐུར་བའི་འཕྲིན།....…...…....…...….. འཇམ་དབྱངས་ལྷ་མོ། (13)
གྱེས་ཕྱག་ཐེངས་གཅིག་གི་ན་ཟུག……….….………….... འཇམ་དབྱངས་ལྷ་མོ། (14)
ཨ་མ་དྲན་གླུ།....…………........….…...... …..……...... འཇམ་དབྱངས་ལྷ་མོ། (16)
ང་ཡིས་མི་ཚེ་དོན་སྙིང་ཡོད་པར་བྱེད། ..............ཆོས་འཛོམས། (18)
ང་གསོན་འདོད་མི་འདུག
......... ཆོས་འཛོམས། (20)
ཕ་མ་དྲན་པའི་སྒོ་དབྱངས།
... ཆོས་འཛོམས། (22)
རང་གཞན་ལ་དྲན་སྐུལ། ..
ཚེ་འཛིན་ལྷ་སྒྲོན། (24)
ཕྱི་དྲན་ཀློང་ནས་མདུན་ལ་བལྟ་བ། …....………....... ཤེས་རབ་དཔལ་གཡང་། (26)
ཨ་གསར་ཆེ་བའི་སྟག་ཤར།.…..….…....…....….....…....….....འོད་ཟེར་ཚེ་སྒྲོན། (29)
མ་ཡུམ་ལགས།…........…..........….....………………..... མཚོ་རྒྱལ་རྣམ་གྲོལ། (31)
དྲན་གདུང་གི་འབོད་སྒྲ་
................. ཨུ་རྒྱན་ཆོས་སྒྲོན། (33)
མཚམས་སྤྲིན།….....…………........………..........……….........……………... ཚེ་སྐྱིད་ལྷ་མོ། (35)
ས་མཐོའི་བུ་མོ།…...……….…...…..…....….........…............ ཚེ་སྐྱིད་ལྷ་མོ། (37)
གངས་ལྗོངས་ལགས།
... སྐལ་ཆོས། (39)
….......
........... ཚ་སྐད་



....... ཞེས་སྐྱིད། (65
ཨ་མ་ལགས།........................................….......…………….………..ཆོས་སྐྱིད། (41)
རྒྱང་རིང་གི་ཨ་མ་ལགས། ...…...….…...…..…...……...…...……... ཚེ་རིང་དཔའ་མོ། (42)
གལ་ཏེ་ང་རང་།...….....…....…..….........….......…...…... ཚེ་གཡང་ལྷ་མོ། (44)
བཀའ་དྲིན་དྲན་པའི་ཆིག་ལབ། ...…....…..….........…..…... ཚེ་དབང་ལྷ་མོ། (46)
ཐོར་རྩོམ་དབྱར་གྱི་སྦྲང་ཆར། …..….....….....…....….....…..... ཚེ་དབང་ལྷ་མོ། (49)
སེམས་མཐུན་གྱི་ཨ་ཅེ།...........….....…....….....…..…..…. ཚེ་དབང་ལྷ་མོ། (51)
དུང་སེམས་ཀྱི་རླབས་རྒྱུན།.….....…..................….. བསྟན་འཛིན། (54)
སྐྱོན་མཚང་བརྟོལ་བའི་མདའ་མོ། .........…....…....….. རིན་ཆེན་བདེ་སྐྱིད། (56)
དགའ་བའི་ཕ་ཡུལ། .......…......................…... བྱམས་པ་ཆོས་སྒྲོན། (58)
རྨི་ལམ་ནང་གི་ཕ་ལོ།…..…....….…....…........….……..….…..….….…..….…... ཞེས་སྐྱིད། (61)
ངས་དེ་རིང་གཞི་ནས་ཁྱོད་ངོ་ཤེས་སོང་།..................…..ཞེས་སྐྱིད། （63)
ཡིད་བརྟན་མེད་པའི་གྲོགས་མོ། ...
ང་ཚོ་བག་ལ་འཁུམས་དོན་མེད། ....... ཞེས་སྐྱིད། (67)
ཕྱིར་དྲན།..................
.. པད་གཡང་། (69)
ཁྱེད་རང་ཐད་པ་སྔ་སོང་།….……..
..…….... པད་གཡང་། (71)
ཁོར་ཡུག་གིས་ང་ལ་བཞག་པའི་སྙིང་ནད།.….…..…........ ཚེ་རིང་སྒྲོལ་མ། （74)
རྨི་ལམ་གྱི་ཞིང་ཁམས། །
- ཡེ་ཤེས་ལྷ་མཚོ། (76)
སྨྱོན་པའི་ལབ་རྡོལ། ..
ཡེ་ཤེས་ལྷ་མཚོ། (78)
སྐལ་ལྕག་གི་འབོད་སྒྲ…...........................…..... ཡེ་ཤེས་ཆོས་མཚོ། (81)
ཡབ་ལ་ཕུལ་བའི་ཞུ་མཆིད།.....…..….….….…...….….….…..…...…... ཡེ་ཤེས་ཆོས་མཚོ། (83)
ང་ལོ་ཟླ་ཇི་འདྲ་ཞིག་གི་ཁྲོད་དུ་གནས་པར་ཐུགས་བསམ་
བཞེས་མྱོང་ངམ།…......….....…....…......….. མིག་དམར་གཡང་འཛོམས། (86)
ཚོར་མང་པོ་སྨོ།...................................... མིག་དམར་གཡང་འཛོམས། (88)
དུས་བཞིའི་རང་སྒྲ…….…... ...….......… བསོད་ནམས་ཚེ་སྒྲོན། (91)



རེ་སྒུག་གི་ཉིན་ཐོ། .....
... པདྨ་ལྷ་མཚོ། (93)
སྐྱོ་གདུང་གི་འཆར་སྣང་། ..
.......….. པདྨ་ལྷ་མཚོ། (95)
དྲན་སེམས་དང་སྨོན་པ། ..
དཀོན་མཆོག་བཟང་མོ། (97)
ཀྱག་ཀྱོག་གི་ལམ་བུ།
........ ཡེ་ཤེས་མཚོ་མོ། (98)
དྲན་སེམས་ཀྱི་གདུང་འབོད།
...……. ཚེ་གཡང་། (100)
ཕ་ཡུལ་ལ་བསྟོད་པ། །
...... ནོར་བུ་སྒྲོན་མ། (102)
སུམ་རྟགས་སྦྱངས་པའི་མྱོང་བ། .................…. ཚེ་རིང་སྒྲོལ་མ། (104)
ཤན་འདན་ནང་འཁྲུག་དང་འདན་མའི་མི་གཤིས་ལ་
· བྱང་ཆུབ་ཆོས་སྒྲོན། (109)
ཡི་གེའི་ཀློག་སྟངས་ལ་རགས་ཙམ་དཔྱད་པ།…...…....…....… དབྱངས་ཅན། (114)
མདོ་ཁམས་ཟླ་རྒྱུད་ཨ་རིག་བསང་གིའམ་གླིང་གི་མ་ཎིའི་རྡོ་མཁར་གྱི་
བྱུང་འཕེལ་སྐོར་རོབ་ཙམ་གླེང་བ། …..…….…….……. ངག་དབང་སྒྲོལ་མ། (119)
གྲུབ་མཐའ་རིས་མེད་སྐོར་ལ་རགས་ཙམ་དཔྱད་པ།.....… ཡ་མ་ཆོས་མཚོ། (129)
བན་བོན་གཉིས་ཕན་ཚུན་འདྲེས་པའི་སྐོར་ལ་ཅུང་དཔྱད་པ། དབང་ཆེན། (145)
བོད་ཀྱི་སྐྱེ་ཁམས་རིག་གནས་སྐོར་གྱི་བསམ་གཞིག་ ་
ཕྲན་བུ།..........
.....སྐལ་བཟང་སྒྲོལ་མ། (159)



སྤྱིའི་དེབ་གྲངས་གསུམ་པ།
བཤེས་གཉེན་ལ་བསྔགས་པ།
བྱམས་པ་ཆོས་སྒྲོན།
(དཔལ་བརྩེགས）
ཀུན་སྤྱོད་དྭངས་ཤིང་གཙང་བས་གངས་རི་དང༌། །
ཐུགས་རྒྱ་མཐའ་དང་བྲལ་བས་ནམ་མཁའི་དབྱིངས། །
ཤེས་ཡོན་གཏིང་མཐའ་དཔག་དཀའ་རྒྱ་མཚོའི་ཀློང་། །
བདག་གི་བཤེས་གཉེན་མཆོག་འདི་གུས་པའི་ཡུལ། །
འཇིག་རྟེན་སྐྱེ་འགྲོ་ཡོངས་ལ་བརྩེ་བའི་ཐུགས། །
དྭངས་གཙང་འོ་མའི་མཚོ་ལས་བྱུང་བ་བཞིན། །
ཉམས་འགྱུར་སྟོང་དང་ལྡན་པའི་སྙན་པའི་ངག །
ཚངས་དབྱངས་རོལ་མོའི་གདངས་ལས་འཕོས་པ་ལྟར། །
རྣམ་དཔྱོད་མཚུངས་མེད་བཤེས་གཉེན་དམ་པ་ཡིས། །
འཛོལ་མེད་ཕན་བདེའི་བླང་དོར་སྟོན་པའི་ངག །
བྱམས་བརྩེ་ཅན་གྱི་དྲིན་ཆེན་ཕ་མ་ཡིས། །
སྙིང་བརྩེའི་བུ་ལ་འདོམས་པའི་བསླབ་བྱ་བཞིན། །



ས་མཐོའི་བུ་མོ།
གནས་ལྔ་རིག་ལ་མཁས་པ་བགྲང་ཡས་ཀྱང་། །
བཤེས་གཉེན་དམ་པའི་རྣམ་དཔྱོད་མཚུངས་ཟླས་དབེན། །
སྟོང་གསུམ་ཁྱོན་འདིར་འོད་ལྡན་མཐའ་ཀླས་མོད། །
སྣང་བྱེད་པདྨོའི་རྩ་ལག་འགྲན་ནུས་སུ། །
དམ་པའི་མགོན་གྱིས་བདག་ཅག་སློབ་ཚོགས་དང༌། །
ཕུར་བུས་གཙུག་ལག་སྦྱོང་བ་རྗེས་སུ་འཛིན། །
དཔལ་མགྲིན་གྱིས་ནི་མུ་སྟེགས་ཚོགས་ལ་བཞིན། །
བཤེས་གཉེན་དམ་པས་བཅུ་ཕྲག་རིག་པ་འགྱེད། །
ཕུལ་བྱུང་མཁྱེན་བརྩེའི་ཀུན་གསལ་ལྷ་ལམ་ནས། །
ཐུགས་རྗེ་ཉིན་མོར་བྱེད་པའི་འོད་སྟོང་གིས། །
བདག་བློའི་འདབ་བརྒྱ་བཞད་པའི་གེ་སར་དབུས། །
བཅུ་ཕྲག་རིག་པའི་སྦྲང་རྩི་འཁྱིལ་བར་མཛོད། །
ཚེ་སྔོན་ལས་དང་སྨོན་ལམ་བཟང་པོའི་མཐུས། །
ཚེ་འདིར་བཤེས་གཉེན་ཁྱེད་དང་ཞལ་མཇལ་བྱུང་། །
གཏིང་དཔོག་དཀའ་བའི་ཤེས་བྱ་རིག་པའི་གཞུང་། །
བདག་ལ་བསྩལ་བའི་བཀའ་དྲིན་བརྗེད་དུ་མེད། །
བླང་དོར་གནས་ལ་བལྟ་བའི་བློ་གྲོས་ཡངས། །
རྒྱུན་དུ་གཞན་ཕན་ལས་ལ་ཀུན་ནས་གཞོལ། །
རྨོངས་པའི་མུན་པ་མ་ལུས་སེལ་མཛད་མཁན། །
བཤེས་གཉེན་ཁྱེད་ཀྱི་མཛད་བཟང་འཕེལ་བར་ཤོག །



སྤྱིའི་དེབ་གྲངས་གསུམ་པ།
བཤེས་གཉེན་ལ་ཕུལ་བའི་སྙན་ཚིག་
དྲི་ཟའི་གྲེ་འགྱུར།
སྐལ་ཆོས།
(བོད་ལྗོངས་གསོ་རིག་སློབ་ཆེན། ）
བཅུ་ཕྲག་རིག་གཞུང་ཁྲི་གདུགས་ཉི་མ་མཆོག །
གངས་ལྗོངས་གཙུག་ལག་འདབ་བརྒྱའི་དོ་ར་རུ།
འདྲེན་མཛད་སྔོན་བྱོན་འཕགས་བོད་ལོ་པཎ་ལ། །
སྙིང་ནས་མི་ཕྱེད་དད་པས་གུས་ཕྱག་འཚལ། །
འཆད་པས་གདུལ་བྱའི་བློ་རྨོངས་ཀུན་ནས་གསལ། །
རྩོད་པས་མ་རྟོགས་ལོག་རྟོག་བྲག་རི་བསྙིལ། །
རྩོམ་པས་མཁས་དགུའི་ཡིད་དབང་འཕྲོག་པ་ཡི། །
ངེས་པ་དོན་གྱི་བཤེས་གཉེན་དུས་ཀུན་རྒྱལ། །
བཤེས་གཉེན་རིག་པའི་ཉིན་བྱེད་ཁྱེད་དྲིན་གྱིས། །
གངས་ཅན་བློ་གསར་བུང་བའི་ཚོགས་རྣམས་ཀྱང་། །
རབ་འབྱམས་གནས་ལྔ་བཞད་པའི་པད་ཚལ་དུ། །
གསུང་རབ་སྦྲང་རྩིའི་དགའ་སྟོན་ཅི་ཡང་མྱོང༌། །



ས་མཐོའི་བུ་མོ།
ཟབ་རྒྱས་མཁྱེན་བརྩེའི་ཁུར་གྱིས་རབ་ལྕི་ཞིང་། །
གཞན་ཕན་ལྷག་བསམ་གངས་རིའི་འོད་མདངས་ཅན། །
གང་ཐུགས་ཁྲི་གདུགས་ཉི་མའི་འོད་ཟེར་མཆོག །
བློ་གསར་སློབ་བུའི་སྙིང་ན་མཆོག་ཏུ་གསལ། །
ཐོས་ཙམ་ཉིད་ནས་རྨོངས་པའི་དགྲ་བོ་ཀུན། །
འཇོམས་པའི་དཔའ་བོ་ཉིད་ཀྱི་གསུང་དབྱངས་ནི། །
དབྱངས་ཅན་ངག་གི་ལྷ་མོའི་སོར་རྩེ་ཡིས། །
བརྡུངས་པའི་རྒྱུད་མངས་གདངས་ལས་དྲངས་པ་བཞིན། །
མཐའ་ཡས་ཤེས་བྱའི་གནས་ལ་ཐོགས་མེད་ཅིང༌། །
སྙན་གྲགས་འཛིན་མའི་ཁྱོན་དུ་ཁྱབ་པ་ཡི། །
གང་ཁྱོད་རིས་མེད་སློབ་བུ་སྐྱོང་བའི་ཚུལ། །
རྟ་བདུན་ཟེར་གྱིས་པད་མའི་ཚལ་ཇི་བཞིན། །
གང་གི་མཁྱེན་དཔྱོད་ཤེས་རབ་རལ་གྲི་ཡིས། །
བློ་གསར་སློབ་བུའི་རྨོངས་པའི་དྲ་བ་གཅོད། ། །
མི་སྲུན་ལངས་ཤོར་ཡིད་ཀྱི་གླང་པོ་ཡང་། །
ཡང་དག་ཐབས་ཀྱི་ལྕགས་ཀྱུས་འདུལ་བར་མཛད། །
ལྔ་རིག་པདྨ་བཞད་པའི་སྐྱེད་ཚལ་དུ། །
བློ་གསལ་རྐང་དྲུག་བགྲང་ཡས་རོལ་བའི་སླད། །
གང་ཐུགས་ཆུ་འཛིན་འཁྲིགས་པའི་མཁའ་ཀློང་ནས། །
ཡོན་ཏན་བདུད་རྩིའི་ལོངས་སྤྱོད་ཆར་དུ་བསྙིལ། །



སྤྱིའི་དེབ་གྲངས་གསུམ་པ།
རྣམ་དཔྱོད་ཆུ་འཛིན་འཁྲིགས་པའི་ལྡིང་ཁང་ནས། །
རྨད་བྱུང་གཞུང་ལྔའི་གསུང་སྐད་དབྱར་སྐྱེས་རྔ། །
བསྒྲགས་པས་སྐལ་ལྡན་མདོངས་མཐའ་གཞོན་ནུའི་ཚོགས། །
དགྱེས་པའི་གར་སྟབས་ལང་ལིང་བསྒྱུར་བ་མཚར། །
སྔོན་བྱོན་དམ་པའི་ཐུགས་བཅུད་བུམ་བཟང་ལས། །
དབྱུང་བའི་གཞུང་ལུགས་རོ་མངར་བདུད་རྩིའི་བཅུད། །
རིས་མེད་སྐལ་བཟང་སློབ་མའི་གདུང་སེལ་དུ། །
འཇོ་བའི་བཤེས་གཉེན་དམ་པ་ཁྱེད་མིན་སུ། །
བཀའ་དྲིན་ཆེ་འོ་བཤེས་གཉེན་མཚན་མོའི་མགོན། །
བསིལ་ཟེར་རིག་བརྒྱའི་འོད་དཀར་ལེགས་སྤྲོས་པས། །
གངས་ཅན་གཞོན་ནུའི་ཀུན་ད་བྱེ་བ་འབུམ། །
དེང་གི་རིག་པའི་ཚལ་ན་ཅི་ཡང་བཞད། །
མཁྱེན་དཔྱོད་ཡངས་པས་ཀུན་ཁྱབ་བྱ་ལམ་དང༌། །
ལེགས་བཤད་སྙན་པས་དཔྱིད་ཀྱི་ཕོ་ཉའི་གླུ། །
རྨོངས་མུན་འཇོམས་པས་སྣང་བའི་གཏེར་མཛོད་དང༌། །
མཚུངས་པའི་བཤེས་གཉེན་གང་ཉིད་རྟག་བརྟན་ཤོག །
བློ་ལྡན་བཤེས་གཉེན་མཆོག་གི་མཛད་འཕྲིན་རྒྱུན། །
བློ་དམན་སྐྱེ་བོས་གཞལ་བར་དཀའ་ན་ཡང་། །
བློ་གསར་རྣམས་ཀྱི་སྐོམ་པ་སེལ་སླད་དུ། །
བློ་བཟོ་མིན་པར་ཆུ་ཐིགས་ཙམ་ཞིག་བརྗོད། །



|
ས་མཐོའི་བུ་མོ།
ས་མཐོའི་བུ་མོ།
སྐྱེས་སྦྱངས་ཤེས་རབ་བདག་ལ་མི་ལྡན་ཞིང་། །
ཚིག་སྦྱོར་རྒྱན་གྱིས་རབ་ཏུ་དབུལ་ན་ཡང་། །
དྲི་མེད་ཁ་བཏགས་རིས་ཀྱི་བསྟོད་ཚིག་འདི། །
བཤེས་གཉེན་གང་དེའི་སྙན་དུ་གུས་པས་འབུལ།



སྤྱིའི་དེབ་གྲངས་གསུམ་པ།
བཤེས་གཉེན་དམ་པ་དྲན་པའི་ཚོར་སྣང་།
ཡེ་ཤེས་ལྷ་མཚོ།
(དཔལ་བརྩེགས། )
གངས་ཁྲོད་ཀྱི་ལྗོན་ཤིང་ལགས། ཁྱེད་ནི་འཇོལ་མོ་ཆུང་ཆུང་ ང་ཐོག་མར་གངས་
འདབས་ནས་འཕུར་ནས་འོང་སྐབས་འབབ་ས་ཡིན་ལ། གོས་མེད་ཀྱི་འཇོལ་མོ་ཆུང་ཆུང་ང་
གྲང་ངར་ཅན་གྱི་ལྷགས་རླུང་དང་འགྲོགས་པའི་ཁ་བའི་འདབ་མ་དཀར་པོས་འདེད་སྐབས་ཀྱང་
དྲོ་སྐྱིད་ལྡན་པའི་འཁོར་རྟེན་ཡིན། །
གངས་ ཁྲོད་ ཀྱི་ལྗོན་ ཤིང་ ལགས། ཁྱེད་ ནི་ འཇོལ་ མོ་ཆུང་ཆུང་ ང་ སེམས་མེད་ཁྲི་
གདུགས་ཉི་མའི་ཚ་ཟེར་གྱིས་གདུང་དུས། གྲིབ་བསིལ་སྦྱིན་མཁན། རྒྱབ་དཔུང་མེད་པའི་
འཇོལ་མོ་ཆུང་ཆུང་ང་སྐྱ་ཁྲ་ཧོར་པའི་ཁྱུ་ཚོགས་ཀྱིས་དེད་ནས་འོང་སྐབས། ཚེ་སྲོག་ཕྲ་མོ་འདི་
བསྐྱབ་མཁན་ཡིན། །
གངས་ཁྲོད་ཀྱི་ལྗོན་ཤིང་ལགས། ཁྱེད་ནི་འཇོལ་མོ་ཆུང་ཆུང་ང་ལྟོ་བ་འགྲོང་ཞིང་དྲོ་
གྲང་ འཚམས་དུས། སྐྱིད་ སྡུག་སྤེལ་མའི་གཏམ་རྒྱུད་རྣམས་གླེང་ས་ཡིན་ལ། ཁྱེད་མེད་ན་
འཇོལ་མོ་ངའི་འཚོ་བ་ལ་དྲོད་ཐིག་མི་འདུག་
གངས་ཁྲོད་ཀྱི་ལྗོན་ཤིང་ལགས། འཇོལ་མོ་ཆུང་ཆུང་ང་སྐྱོ་གདུང་དང་ཚ་གྲང་གང་རུང་
གིས་མནར་དུས་སྡུག་གཏམ་བཤད་ཡུལ་དང་བརྟེན་ས་ཁྱེད་རང་བྱེད་མྱོང་ལ། སུ་དང་གང་
གིས་མི་ཤེས་པའི་སྙིང་གཏམ་དྲོན་མོ་ཡང་ཁྱེད་ལ་བཤད་མྱོང་།
གངས་ཁྲོད་ཀྱི་ལྗོན་ཤིང་ལགས། ཁྱེད་ནི་ང་དང་འདྲ་བའི་མགོན་མེད་བྱིའུ་ཆུང་རྣམས་



ས་མཐོའི་བུ་མོ།
ཀྱི་འཁོར་རྟེན་ཡིན་ལ། གངས་ཁྲོད་ཀྱི་དཔའ་བོ་ཡང་ཡིན།
གངས་ཁྲོད་ཀྱི་ལྗོན་ཤིང་ལགས། ཁྱེད་ནི་ནམ་ཡང་འཇོལ་མོ་ཆུང་ཆུང་ངའི་བཤེས་
གཉེན་ཡིན་ལ། འདི་ཕྱིའི་སྐྱབས་གནས་དམ་པ་ཡང་ཁྱེད་ཉིད་ཡིན། །
གངས་ཁྲོད་ཀྱི་ལྗོན་ཤིང་ལགས། ཁྱེད་ནི་ཉམ་ཆུང་འཇོལ་མོ་ངའི་དུས་ནམ་ཡང་ཕ་
ཁྱིམ་དྲོན་མོ་ཡིན་ལ། ཚེ་སྲོག་ཉག་གཅིག་དེ་ཡང་ཡིན།



སྤྱིའི་དེབ་གྲངས་གསུམ་པ།
ལས་དབང་གི་དབྱངས་རྟ།
སྐལ་བཟང་ལྷ་མོ།
(དཔལ་བརྩེགས། )
མ་ཡུམ་ལགས།
ཁྱེད་ནི་གུས་མོའི་ཚེ་སྲོག་
སྨག་རུམ་གྱི་སྒྲོན་མེ།
མ་འོངས་པའི་མདུན་ལམ་ཡིན།།
མ་ཡུམ་ལགས།
ཁྱེད་མེད་ན་རྨ་འབྲིའི་བཞུར་རྒྱུན་ལས་རླབས་སྒྲ་མི་འཕྱུར་ལ།
ཧི་མ་ཡའི་རི་བོ་ལ་གཟི་དཔལ་མེད།
ཁྱེད་མེད་ན་མི་རིགས་འདིའི་ཚེ་སྲོག་གི་འཕར་རྩའང་ཆད།
མ་ཡུམ་ལགས། ཁྱེད་ནི་འཛམ་གླིང་ཡང་རྩེའི་སྤྱི་ནོར།
མཐོ་སྒང་འདིའི་ནོར་བུ་ཡིན། །
ད་དུང་ཁྱེད་རང་བཞུད་ལམ་གྱི་གྲུ་ཟུར་རེ་རེར་འོད་སྣང་གིས་ཁྱབ་ཅིང་།
ཁྱེད་བཞུགས་སའི་ས་ཕྱོགས་ཡ་རབས་ཀྱིས་བརྒྱན།
གལ་ཏེ། ཁྱེད་མེད་ན་མཐོ་སྒང་འདི་སྨག་རུམ་ལ་དབང་ལ།
ཡོད་ཚད་བླུན་རྨོངས་ཀྱིས་བཀླུབས།
ཨེ་མ།
ཁམས་གསུམ་འདིར་བསྒྲུན་དུ་མེད་པ།



ས་མཐོའི་བུ་མོ།
ཡོད་ཚད་ཀྱི་ཡོད་ཚད། །
མཐོ་སྒང་གི་བླ་སྲོག་སྟེ་ཐོན་མིའི་སྲས་པོ།
ཁྱེད་ཀྱི་གཏིང་མཐའ་སུས་དཔོག་ནུས་ལ།
ཁྱེད་ཀྱི་མུ་མཐའ་སུས་གཞལ་ནུས།
མ་ཡུམ་ལགས།།
ང་ཡི་ཟུངས་ཁྲག་གི་བཞུར་རྒྱུན་ལ་ཁྱོད་ཀྱི་དྭངས་གཙང་གི་རྣམ་ཤེས་བསྟིམས་ཡོད་ལ།
ཁོ་མོའི་ཚེ་སྲོག་གི་འགྱུར་ཁུག་ལ་ཁྱོད་ཀྱི་ལས་དབང་གི་དབྱངས་རྟ་འདྲེས།།
མ་ཡུམ་ལགས་ཕ་མེས་ཀྱི་སྐད་ཡིག །
10-



སྤྱིའི་དེབ་གྲངས་གསུམ་པ།
ངས་བལྟས་བལྟས་ལ་ཁོར་ཡུག་འདི་
འགྱུར་བཞིན་འདུག
ཕུར་བུ་མཚམས་ལགས།
(དཔལ་བརྩེགས། ）
སྐྱེ་བོ་མང་པོ་ཞིག་གིས་རང་ཁོ་ནའི་ལྟ་བ་དང་ཁེ་ཕན་ཆེད་ཡ་རབས་མི་ཆོས་ཀྱི་
གཤིས་ཀ་བོར་ཞིང་། གཡོ་ཁྲམ་གྱི་ཟློས་གར་རིང་མོ་ཡང་ཡང་འཁྲབ་པས། འཇིག་རྟེན་གྱི་
འཚོ་བ་འདི་ནི་སྙིང་པོ་མེད་པ་ཞིག་དང༌། ཞེན་པ་ལོག་པ་ཞིག་ཏུ་བལྟས་བལྟས་རིག་རིག་
ལ་བསྒྱུར་སོང་། བདག་རྒྱལ་འདོད་དང་གཞན་ ཕམ་འདོད་ཀྱི་བསམ་ བློའི་ཁུག་སོ་རེ་
ནས་གདོན་འདྲེའི་དགོད་སྒྲ་ཐོས་ལ་ཉམ་ཐག་མི་ཡི་འཚོ་གནས་ཀྱི་སྐྱོ་གར་མཐོང་། དངུལ་
ལོར་ཕྲན་ཙམ་གྱི་ཆེད་དུ་གློ་བུར་མི་སྲོག་གཅོད་པ། དངོས་པོ་འཕྲོག་བཅོམ་བྱེད་པ་སོགས་
ཡ་ང་བའི་སྡུག་གཅོད་ཀྱིས་མིའི་འཚོ་བར་འཇིགས་སྣང་བསྐུལ་ཞིང་། ད་དུང་བླུན་རྨོངས་
དང༌། འདོད་སྲེད། ཕྲག་དོག་བཅས་ཀྱི་སྒོ་ནས་ཉམ་ཐག་གི་སྐྱེ་བོའི་སྤྲོ་སྣང་འཕྲོག་ཅིང་
བདེ་སྐྱིད་བརླག་པས་འཇིག་རྟེན་ནག་ནོག་དང་ཟང་ཟིང་དུ་བཏང་། བཟོད་པར་དཀའ་
བའི་བྱ་ངན་འདི་ལྟ་བུ་ཞིག་མཐོང་དུས་རང་དབང་མེད་པར་མིག་ཟུང་མཆི་མས་ཁེངས་
ཤིང་སྙིང་ཁོངས་རུས་པའི་གཏིང་ལ་སོས་དཀའ་བའི་རྨ་ཁ་སྣ་ཚོགས་ཤིག་བཟོས་པས། ད་
ནི་ཡིད་ཆད་ཀྱི་མགོ་བོ་དུད་དེ་སྐྱོ་སྣང་གི་གདུང་དབྱངས་གྱེར་དགོས་བྱུང་།
ཀྱེ་ཧུད། འཐབ་རྩོད་ཀྱི་གཡུལ་སར་ཁྲག་དང་མིག་ཆུས་བྲིས་པའི་འཇིག་རྟེན་འདིའི་
གཏམ་རྒྱུད་རེ་རེ། ཨ་ཕས་བཤད་པའི་གནའ་གཏམ་ལས་རིང་ལ། ཨ་མས་བཤད་པའི་
འདྲེ་སྒྲུང་ལས་ཀྱང་འཇིགས། ལས་དབང་དང་རེ་བ་ཤོར་བའི་ལོ་ཟླ་རེ་རེ། ང་ཚོའི་མིག་
- 11 -



ས་མཐོའི་བུ་མོ།
མདུན་ནས་འཕོས་ཚེ། ང་ཚོས་འཚོ་གནས་ལ་ཇི་ཙམ་འབད་ཀྱང་ཡོད་ཚད་ཆུ་ཤིང་གི་སྡོང་
པོ་ཞིག་དང་ཅིས་མི་མཚུངས། མི་ཆོས་ཀྱི་ཀུན་སྤྱོད་བོར་ཞིང་། ཡ་རབས་ཀྱི་ལུགས་སྲོལ་
ཉམས་པས་ཕན་ཚུན་བར་རོགས་རམ་དང་བསམ་ཤེས་སྙིང་རྗེ་སོགས་ཏིལ་འབྲུ་ཙམ་ཡང་
དཀོན་པས། གནས་འདི་ནས་མིག་ཆུ་མི་གཏོང་བ་སུ་ཞིག་ཡོད། ང་ཚོ་ལུང་པ་འདི་ནས་ཕར་
བགྲོད་མ་ཐུབ་ན། དུས་ནམ་ཞིག་གི་ཚེ་ཁོར་ཡུག་འདིས་ང་ཚོར་ལྗིད་ཏིག་ཏིག་གི་ལེགས་
སྐྱེས་ཅི་ཞིག་སྦྱིན་འོང་ངམ། ད་ནི་ངེས་འབྱུང་ངམ་ཡང་ན་ཅི་ཞིག་གིས་རྐྱེན་པས་ཡོད་ཚད་
ལ་སྐྱོ་སྣང་དྲག་པོ་ཞིག་ལས། གནས་འདིར་ཞེན་ཆགས་ཏིལ་འབྲུ་ཙམ་ཡང་མེད་པར་སྡུག་
བསྔལ་གྱི་ཆུ་གཏེར་ཞིག་དང༌། སྨག་རུམ་མུན་ནག་གི་མཚན་མོ་ཞིག་ཏུ་མཐོང་ངོ༌། །
2
-



སྤྱིའི་དེབ་གྲངས་གསུམ་པ།
ཆུང་འདྲིས་ལ་བསྐུར་བའི་འཕྲིན།
འཇམ་དབྱངས་ལྷ་མོ།
(དཔལ་བརྩེགས།)
མཛེས་སྡུག་གི་ལྡུམ་ར་སྟེ། ཨ་སྔོན་གྱི་སྐར་ཚོགས་བཞིན་གྲངས་ལས་འདས་པའི་
མེ་ཏོག་གི་སྐྱེད་ཚལ་ཁྲོད་དུ། ཆུང་འདྲིས་ཁྱེད་དང་ལྷན་འཛོམས་བྱུང་། དུས་དེར། དགའ་
སྤྲོ་དང་བརྩེ་འཛུམ་གྱིས་ཁེངས་པའི་ང་ཚོར་ཕན་ཚུན་ལ་བརྩེ་བ་དང་དུངས་སེམས་ཀྱི་བག་
ཆགས་ཟབ་མོ་ཞིག་ཆགས་ལ། དཔྱིད་དཔལ་སྤྲོ་སྐྱིད་ཀྱི་རྩེ་རའི་ཁྲོད་ནས་འཇོལ་མོས་སྙན་
འཇེབས་ཀྱི་གདངས་དབྱངས་སྒྲོག་པའི་དུས་དེར། ངེད་གཉིས་ཕན་ཚུན་ལ་ཡིད་ཆེས་དང་
གདེང་འཇོག་བྱེད་པའི་གོམས་གཤིས་ཤིག་ཀྱང་ངང་གིས་བྱུང་ཞིང་། ད་དུང་ངས་གཏན་གྱི་
འདུན་མའི་མི་ཚེའི་བགྲོད་ལམ་ཞིག་ལ་བསམ་བློ་གཏད་མྱོང་། །
འོན་ཏེ་སྔོན་བསགས་ཀྱི་ལས་དབང་བཙན་པོས་ང་ཚོ་བྲལ་དགོས་བྱུང་སོང་། ཁྱེད་
ཀྱིས་མཁྱེན་ནམ། གྱེས་བྲལ་གྱི་ན་ཟུག་ཟབ་མོས། ངའི་སེམས་པ་དམར་པོར་ནམ་ཡང་སོས་
མི་ཐུབ་པའི་གས་ཆག་དང་རྨ་ཁ་བསྐྲུན།
ཆུང་འདྲིས་ལགས། ཁྱེད་ནི་ངའི་དམར་ཆུང་གི་སེམས་པའི་འཁོར་ཕྱོགས་དང་ཁྲ་ཆུང་
གི་མིག་ཟུང་གཏད་སའང་ཡིན། ཁྱེད་ནི་ངའི་མི་ཚེ་ཡི་འདུན་གྲོགས་ཡིན་ལ་དཀའ་སྡུག་གི་
འཚོ་བའི་སྐྱོ་གྲོགས་ཀྱང་ཡིན། ཇི་སྲིད་ལེ་དབར་སྟོང་ཕྲག་དུ་མའི་ཕ་མཐའ་བརྒལ་ཀྱང་
ཁྱེད་ནི་ངའི་སེམས་པ་དམར་པོའི་གྲུ་ཟུར་ན་རྟག་ཏུ་འཛུམ་ཡོད་ལ། ངའི་ཡོད་ཚད་ཀྱི་ཡོད་
ཚད་ཁྱེད་ལ་བཅོལ་ཡོད། །
-
3



ས་མཐོའི་བུ་མོ།
གྱེས་ཕྱག་ཐེངས་གཅིག་གི་ན་ཟུག
འཇམ་དབྱངས་ལྷ་མོ།
(དཔལ་བརྩེགས། )
མཛའ་བརྩེའི་འཛུམ་གྱིས་བསུས་ནས་སློབ་གླིང་འདིར་འཛོམས་བྱུང༌། །
དགའ་བའི་ལག་གདང་སྦྲེལ་ཏེ་མཉམ་གཅིག་ཏུ་འགྲོགས་ནས། །
དུང་བའི་སྙིང་གཏམ་མོད་པོ་ཕན་ཚུན་ལ་བཤད་ཚེ། །
སྤྲོ་དགའི་སྣང་བའི་མེ་ལྕེ་སྙིང་དབུས་ནས་འཕྱུར་སོང་། །
ཐོག་མར་ཕན་ཚུན་འཕྲད་པའི་ཡིད་དུང་གི་སྣང་བས། །
ལྡོག་མེད་ལས་དབང་ཞིག་གིས་བཀོད་སྒྲིག་དེ་བཙན་པས། །
གྱེས་བྲལ་གདུང་བའི་ན་ཟུག་ལྕི་མོ་ཞིག་ཁུར་ནས། །
དུང་བའི་ཁྲག་རྒྱུན་དྲོན་མོ་ཁྱེད་ཕྱོགས་སུ་ཤོར་སོང་། །
གཏན་དུ་བྲལ་འདོད་མེད་པའི་བདག་ཡིད་ཀྱི་སྙིང་སྡུག །
དྭངས་གཙང་ལྷད་མེད་བརྩེ་སེམས་ཁྱེད་ཕྱོགས་སུ་འཕྲེང་ནས། །
འདས་ཟིན་ལོ་ཟླ་དག་ལ་ཕྱིར་འདང་རེ་བརྒྱག་དུས། །



སྤྱིའི་དེབ་གྲངས་གསུམ་པ།
དམར་ཆུང་སྙིང་ཁོངས་མི་བཟོད་ན་ཟུག་གི་གཞི་མ། །
སེམས་དང་བསམ་པ་འདྲེས་པའི་སྙིང་ཁུང་གི་བརྩེ་གྲོགས། །
ངེད་གཉིས་མཉམ་འགྲོ་མཉམ་འདུག་བདེ་སྐྱིད་ཀྱི་འཚོ་བ། ། །
བཟློག་མེད་ལས་དབང་བཙན་པོས་ལྷག་མེད་དུ་གཏོར་བས། །
ལོ་ཟླ་མཆི་མས་བསྙལ་བའི་དུས་ཚིགས་ཤིག་ཤར་སོང་། །
བྱམས་པ་ཁྱེད་དང་བྲལ་བའི་དུས་ཚིགས་ནས་བཟུང་སྟེ། །
བུ་མོའི་སེམས་པ་དམར་པོ་དགུན་ཆུ་ལས་གྲང་སོང་། །
ཡ་ཆུང་ཁོག་ཏུ་ཟུག་པའི་ཡིད་མཐུན་གྱི་སྙིང་གྲོགས། །
ང་ཡི་སེམས་ཀྱི་འཚེར་ཡ་ཁྱོད་རང་ལས་སུ་ཡོད། །
མཛའ་བརྩེ་མི་ཤིགས་རྡོ་རྗེའི་མདུད་པ་ལྟར་བརྟན་པས། །
དྲན་གདུང་ལོ་ཟླའི་ཁུར་པོ་སྙིང་དབུས་སུ་ལྕི་བྱུང་། །
ལེ་དབར་སྟོང་ཕྲག་འགྱང་བའི་ལམ་ཐག་དེ་རིང་ཡང་། །
ཁྱེད་དང་གཏན་དུ་མཉམ་གནས་འཚོ་བ་དེར་སྒུག་ཡོད། །
，



ས་མཐོའི་བུ་མོ།
ཨ་མ་དྲན་གླུ།
འཇམ་དབྱངས་ལྷ་མོ།
(དཔལ་བརྩེགས། )
ཕ་ཁྱིམ་སྨུག་པོའི་སྦྲ་ནག་གྲུ་བཞི་ཡི་ནང་ལ། ། །
བྱམས་པའི་བརྩེ་སེམས་འགྱུར་མེད་བདག་སྙིང་གི་དུམ་བུ། །
བཟོད་དཀའ་ལས་ཀྱི་ངལ་བ་རང་སྟེང་དུ་ལེན་པའི། །
ཉིན་མཚན་ལས་ལ་འབད་པའི་མ་ལོ་དེ་དྲན་བྱུང་། །
ཡང་ཡང་དྲིན་གྱིས་སྐྱོང་བའི་བྱམས་ལྡན་གྱི་ཨ་མས། །
རོ་མངར་བཅུད་ལྡན་ཞིམ་པོའི་འོ་མ་དེ་ལྡུད་ལ། །
མ་ངའི་གཅེས་ཕྲུག་ཟེར་ནས་པང་ཁུག་ཏུ་བླངས་ཏེ། །
མགོ་ལ་བྱིལ་བྱིལ་གསུང་སྙན་ཡིད་ངོ་ལ་འཆར་བྱུང༌། །
དཔྱིད་ཀྱི་དཔལ་མོ་སླེབས་པའི་དྲོད་འཇམ་གྱི་དུས་ཚིགས། །
ལྷ་བྱ་ཁུ་བྱུག་སྔོན་མོའི་གསུང་སྙན་རེ་སྒྲོག་དུས། །
ངག་འཇམ་ཨ་མའི་བསླབ་བྱ་རང་ཡིད་ལ་དྲན་པས། །
16-



སྤྱིའི་དེབ་གྲངས་གསུམ་པ།
མིག་ཟུང་མཆི་མས་བརླན་ནས་སྨྲེ་ངག་ཞིག་ཤོར་སོང་། །
དཔྱིད་དུས་ཉི་འོད་དབྱར་གྱི་ཆར་ཞོད་ཀྱི་གསེབ་དང་། །
དགུན་གསུམ་བུ་ཡུག་སྟོན་མཇུག་གྲང་རླུང་གི་ཁྲོད་དུ། །
ཉིན་མཚན་ལས་ལ་འབད་པའི་རྔུལ་ཆུ་ཡི་རིན་པ། །
ང་ཡི་མདུན་ལམ་ཆེད་དུ་ཨམ་ཕྲག་ནང་བླུག་བྱུང༌། །
དབུས་སྟོད་ཆོས་འཁོར་ལྷ་སའི་སློབ་གླིང་གི་ཚལ་ནས། །
ཐུགས་རྒྱུད་བལ་ལས་འཇམ་པའི་དྲིན་ཆེན་གྱི་ཨ་མ། ། །
བརྗེད་མེད་རྟག་ཏུ་དྲན་པའི་མིག་ཟུང་གི་མཆི་མ། །
དྭངས་གཙང་སྐྱིད་ཆུ་སྔོན་མོའི་བཞུར་རྒྱུན་ལ་འགྲན་ཐལ། །
དབུ་སྐྲ་སྐྱ་ལ་ཕྱུར་བའི་བྱམས་ལྡན་གྱི་ཨ་མ། །
བུ་མོས་ཁྱེད་ལ་བཅངས་པའི་དམར་ཆུང་གི་སེམས་སུ། །
ཉིན་མཚན་བར་མེད་དུན་པའི་དུང་སེམས་ཀྱི་རི་མོ། །
ནམ་ཡང་བརྗེད་མེད་རྡོ་ལ་རི་མོ་བཞིན་བཀོད་ཡོད། །
at
CHUC
བུ་མོས་ཨ་མ་དྲན་པའི་དུང་སེམས་ཀྱི་གླུ་འདི། །
ཚངས་སྲས་ལྷ་ཡི་བུ་མོའི་པི་ཝཾ་ལས་དྲངས་ཤིང༌། །
ལྷ་བྱ་ཁུ་བྱུག་སྔོན་མོའི་གསུང་སྙན་དང་བསྡོངས་ཏེ །
ཨ་མའི་སྙན་དབང་གསོ་བའི་བདུད་རྩི་རུ་ཕུལ་ཡོད། །
-17 -



ས་མཐོའི་བུ་མོ།
ང་ཡིས་མི་ཚེ་དོན་སྙིང་ཡོད་པར་བྱེད།
ཆོས་འཛོམས།
(དཔལ་བརྩེགས། )
གཉིད་ཆག་ཟས་ཆད་དཀའ་སྡུག་གང་འཕྲད་ཀྱང་།
ལོ་ན་ཆུང་དུས་དགོས་པའི་ཡོན་ཏན་སྦྱང་། །
མི་ལུས་རིན་ཆེན་སྟོང་ཟད་མི་གཏོང་བར། །
ང་ཡིས་མི་ཚེ་དོན་སྙིང་ཡོད་པར་བྱེད། །
དམ་པས་སྨད་པའི་ལས་ལམ་མི་བགྱི་ཞིང་། །
ཐུན་མོང་ཐུན་མིན་རིག་གནས་མཐའ་དག་ལ། །
བརྩོན་པ་ཆུ་བོའི་རྒྱུན་བཞིན་བརྟེན་བྱས་ནས། །
ང་ཡིས་མི་ཚེ་དོན་སྙིང་ཡོད་པར་བྱེད། །
ཇ་ཁང་ཆང་ཁང་ནང་ལ་མི་གཡེང་བར། །
ཉིན་མཚན་མེད་པར་རིག་པའི་གནས་ལ་བརྩོན། །
ཕུགས་བསམ་སང་ལ་བཅོལ་ནས་མི་སྡོད་པར། །
ང་ཡིས་མི་ཚེ་དོན་སྙིང་ཡོད་པར་བྱེད། །



སྤྱིའི་དེབ་གྲངས་གསུམ་པ།
དཀའ་བའི་ལས་ལ་ནམ་ཡང་མི་ཞུམ་པར། །
སྤོབས་སེམས་ཆེན་པོས་རང་འཁྲིའི་ལས་ལ་བརྩོན། །
ཆེན་པོའི་བྱ་བཞག་རླབས་ཆེན་མ་ནུས་ཀྱང་། །
ང་ཡིས་མི་ཚེ་དོན་སྙིང་ཡོད་པར་བྱེད། །
རང་ཉིད་གཅིག་པུའི་ཆེད་དུ་མ་ཡིན་པར། །
གཞན་ལ་ཕན་པའི་བྱ་བ་གང་མང་ཞིག །
ཁ་སེམས་མཐུན་པའི་སྒོ་ནས་སྒྲུབ་བྱེད་པས། །
ང་ཡིས་མི་ཚེ་དོན་སྙིང་ཡོད་པར་བྱེད། །
ཕ་ཁྱིམ་དྲོན་མོའི་བགོ་སྐལ་ངས་མི་སྒུག །
གྲོགས་མཆོག་ཡིན་བསམ་རེ་བའི་ལག་མི་བཟེད། །
བདེ་སྐྱིད་ཅེས་བྱའི་འབྲུ་གཉིས་རང་གིས་འཚོལ། །
ང་ཡིས་མི་ཚེ་དོན་སྙིང་ཡོད་པར་བྱེད། །
སྡེབ་ལེགས་སྙན་པའི་དབྱངས་ཀྱིས་སྟོང་གྱུར་ཀྱང་། །།
མི་ཚེའི་ཕུགས་བསམ་ལྡན་པའི་རྩོམ་ཡིག་ཅིག །
བཤེས་གཉེན་བཀའ་ནན་ལྕི་མོས་བཙིར་བ་ལས། །
ཡིད་ལ་བཅངས་པའི་དམ་བཅའ་ངག་ནས་ཐལ། །



ས་མཐོའི་བུ་མོ།
ང་གསོན་འདོད་མི་འདུག
ཆོས་འཛོམས།
(དཔལ་བརྩེགས།)
རང་འདོད་ཐོབ་དུས་མེད་པའི་འཁོར་བ་འདིར། །
སྐྱིད་ཀྱི་སྣང་བ་དཀོན་ཡང་སྨོན་པའི་དོན། །
རེ་བའི་འཚོ་སྙེགས་བྱེད་པའི་དཀའ་སྡུག་དག །
བསམས་ན་སེམས་ཀྱི་བུ་ལ་ངལ་གསོ་མེད། །
མྱངས་ན་བྲོ་བ་ཁ་བའི་སྤྱི་ཚོགས་དང་། །
སྤྱད་ན་སྙིང་པོ་མེད་པའི་བྱ་བ་འགའ། །
མིག་ལ་མངོན་པས་སྙིང་ལ་གས་ཆག་ཤོར། །
བསམ་ཞིང་སེམས་ལ་སྡུག་གི་ན་བུན་འཁྲིགས། །
སེམས་ཀྱི་བསམ་པ་ཟིན་མེད་ནམ་མཁའི་འཇའ། །
ལུས་ལ་དབང་མེད་ལ་སྒང་དར་ལྕེ་བཞིན། །
ལས་དབང་འཁོར་ཕྱོགས་ཤིག་གི་སྟངས་ཀ་ལས། །
མ་ཤི་དམྱལ་བ་དམར་པོ་དངོས་སུ་མཐོང་། །
སྐྱོ་སྣང་བུ་ཡུག་བྱང་ཁོག་སྟོད་དུ་འཚུབས། །
- 20 -



སྤྱིའི་དེབ་གྲངས་གསུམ་པ།
སྡུག་གི་ན་བུན་སྟུག་པོ་མགོ་ལ་གབ། །
བཟོད་མེད་ཚོར་བས་ལུས་སེམས་མ་ལུས་བཅིལ། །
འཆི་ལ་ཉེ་ཡང་དབུགས་ཀྱི་རྒྱུ་བ་ལུས། །
བདེན་རྫུན་དབྱེ་བ་མེད་པའི་རི་གྲོང་ལས། །
མི་ཁས་ལྷགས་རླུང་འུར་བའི་སྣེ་མོ་ནས། །
རང་འདོད་འཚོ་བའི་རྩི་ཤིང་བསྙིལ་བྱས་པས། །
བདེ་སྐྱིད་ལོ་མ་དམར་པོ་ས་ལ་ཟག །
བསམ་གཞིག་སེམས་ཀྱི་སྣེ་མོ་སྟོང་བཀོད་མཐར། །
སྡུག་གི་ཚེ་ཁྲལ་འཆི་བདག་དཔོན་ལ་འབུལ། །
གནོད་མང་ལུས་ཕུང་བྱ་ཁྱིའི་ཟས་སུ་སྦྱིན། །
འཇིག་རྟེན་གསར་པར་ལྟད་མོ་འགྲོ་ན་སྙམ། །



ས་མཐོའི་བུ་མོ། །
ཕ་མ་དྲན་པའི་སྐྱོ་དབྱངས།
ཆོས་འཛོམས།།
(དཔལ་བརྩེགས།）
གཞན་ཡུལ་རྡོག་པས་བརྫིས་པའི་ཉིན་མོ་ནས། །
རང་ཡུལ་གནས་ཁྱིམ་ལོངས་སྤྱོད་རྒྱང་རིང་ལུས། །
ཆ་མེད་ཡུལ་ནས་ཡབ་ཡུམ་རྣམ་གཉིས་ཀྱི། །
བྱམས་བརྩེའི་མཛུམ་ཞལ་དྲན་ཚེ་མཆི་མ་ཤོར། །
འདྲེན་བྱེད་མདུན་དུ་མི་ཚོགས་རླབས་ལྟར་འཁྲིགས། །
བརྩེ་བའི་ཡབ་ཡུམ་འདྲ་ཙམ་མཇལ་བ་དཀའ། །
བྱམས་དང་བརྩེ་བ་ཅན་གྱི་དྲིན་ཆེན་མ། །
མཇལ་བའི་རེ་སྨོན་ཡོད་ཀྱང་ས་ཐག་རིང་། །
ཉིན་མོ་མི་དང་མཚན་མོ་ཁྱི་ལྟར་དུ། །
ལས་ལ་བརྩོན་ཀྱང་སྐྱོ་ངལ་མེད་པ་དང་། །
བཟང་པོའི་ལན་ལ་རེ་བའི་ཚོང་མིན་པར། །
བྱམས་པོས་གཅེས་སྐྱོང་བྱས་པའི་ཕ་མ་དྲན། །
ཕ་མའི་གམ་དུ་སྡོད་པའི་ལོ་ཟླའི་རིང་། །



སྤྱིའི་དེབ་གྲངས་གསུམ་པ།
ཕ་མས་བྱམས་སྐྱོང་གནང་བ་མ་ཚོར་བར། །
དོན་མེད་རྩེ་འཇོར་གཡེང་བས་དུས་འདས་པ། །
ད་ལྟ་དྲན་ཚེ་སྙིང་ཁོང་སྟོང་ལྷང་ལྷང་། །
སྙན་མོའི་ངག་གི་བསླབ་བྱ་རྣ་བར་འཁོར། །
བྱམས་བརྩེའི་སྤྱན་གྱི་གཟིགས་ཕྱོགས་མིག་ལམ་ཤར། །
འཇམ་པོའི་ཕྱག་གིས་བཅང་བ་བརྗེད་དུ་མེད། །་
བསམ་ཞིང་བསམས་ན་མཆི་མ་དབང་མེད་ཤོར། །
དྲིན་ཆེན་ཡབ་ཡུམ་བྲལ་བའི་ལོ་ཟླའི་ནང་། ། །
མཇལ་འཛོམས་རེ་སྒུག་སྐར་ཆ་ལོ་ལས་རིང༌། །
ནམ་ཡང་བརྩེ་བས་གཟིགས་པའི་སྤྱན་མིག་ཟུང་། །
སེམས་ཀྱི་གུར་ཁང་དབུས་ནས་ཡལ་བར་དཀའ། །
རེ་བའི་རྡོག་ཁྲེས་ཁུར་བའི་མི་ཚེའི་ནང་། །
ཡིན་མིན་རྣམ་རྟོག་ཆུ་རིས་ལྟར་འཁྲིགས་ཀྱང༌། །
བརྩེ་ལྡན་ཡབ་ཡུམ་ཟུང་གི་བྱམས་བརྩེའི་འོག །
ལང་ཚོའི་འདབ་མ་རྒྱས་པ་བརྗེད་ཐབས་བྲལ། །
དྲི་མེད་ཡིད་ཀྱི་གདུང་བ་མ་བཟོད་པའི། །
ཁུ་བྱུག་སྐད་ལ་འཁུ་བའི་སྐྱོ་གླུ་ཞིག །
དེ་རིང་སློབ་གླིང་དགའ་བའི་གནས་མཆོག་ནས། །
ཚངས་དབྱངས་སྙན་པའི་གདངས་དང་བསྡོངས་ནས་སྤྲིངས། །



ཤFRE
ས་མཐོའི་བུ་མོ།
རང་གཞན་ལ་དྲན་སྐུལ།
ཚེ་འཛིན་ལྷ་སྒྲོན།
(དཔལ་བརྩེགས།)
རིན་ཐང་བྲལ་བའི་དལ་འབྱོར་མི་ལུས་འདིས། །
ཚ་གྲང་དཀའ་ངལ་ལས་ལ་མ་འཛེམས་པར། །
ཟས་བཅད་གཉིད་ཆག་བློས་བཏང་གང་དགོས་ཀྱང་། །
ཤེས་བྱའི་གནས་འདིར་བརྩོན་དང་ན་མཉམ་དག ། །
ཕ་མའི་རྔུལ་ཁྲག་གིས་བསགས་ཤོག་དངུལ་རྣམས། །
མ་རབས་ཐ་ཤལ་ལས་ལ་ཉེར་སྤྱད་ཚེ། །
རྒྱུ་འབྲས་མེད་པའི་བུ་ཕྲུག་ཡིན་ངེས་པས། །
དེ་འདྲའི་སྐྱོ་བའི་བྱ་སྤྱོད་དུག་བཞིན་སྤོངས། །
ཡོད་ཚད་སྒོར་ལ་རྔམ་པའི་སྤྱི་ཚོགས་འདིས། ། །
འདོད་རྔམ་ཆང་གིས་བཟི་བའི་སྨྱོན་པ་ཁྱུས། །
གུས་ལུགས་དྲང་བདེན་ཡ་རབས་གནའ་སྲོལ་དག །
ཉིན་རེ་བཞིན་དུ་བསྣུབས་པའི་ཚུལ་འདི་སྐྱོ། །
- 24 -



སྤྱིའི་དེབ་གྲངས་གསུམ་པ།
དྲང་པོའི་ལས་དང་བདེན་པའི་བྱ་བའི་སྟེང༌། །
དཀའ་སྡུག་གང་ལ་འཕྲད་ཀྱང་མི་ཞུམ་པར། །
རང་ཡིད་རང་ལ་ཆེས་པའི་གདེང་ཚོད་ཀྱིས། །
མི་ཚེའི་ལམ་བུར་སྙེགས་དང་རིགས་མཐུན་གྲོགས། །
བསིལ་ལྡན་ཁ་བའི་ཡུལ་དུ་ནར་སོན་ཞིང་། །
འབྲུ་མཆོག་སྦྲང་དཀར་རྩམ་པས་སྐྱེད་བསྲིངས་པའི། །
མཐོ་སྒང་ས་ལའི་ལྗོངས་ཀྱི་ན་གཞོན་དག །
དྲང་བདེན་གུས་སྲོལ་ཟུངས་དང་རང་གི་རྒྱན། །
ཤ་རུས་གདུང་རྒྱུད་གཅིག་པའི་སྤུན་མཆེད་དག །
རང་གི་སྐད་དང་ཡི་གེ་མི་ནུབ་ཆེད། །
དམ་ཚིག་གཟོང་ཁ་གཅིག་ཏུ་སྒྲིལ་ནས་ནི། །
ཀ་ཁའི་ལས་དབང་སྒྱུར་དང་བུ་ཕྲུག་ཚོ། །



ས་མཐོའི་བུ་མོ།
ཕྱི་དྲན་ཀློང་ནས་མདུན་ལ་
བལྟ་བ།
ཤེས་རབ་དཔལ་གཡང་།
(དཔལ་བརྩེགས།)
སོས་ཀའི་མེ་ཏོག་མཛེས་ཀྱང་གྱེས་ཕྱག་ཕུལ། །
ཆར་ལྡན་དུས་བཟང་འདྲེན་བྱེད་མདུན་ནས་ཡོལ། །
ཉེ་ཆར་སྟོན་མཇུག་གྲང་རླུང་ལྡང་བའི་ཚེ། །
སྔར་སོང་དྲོད་སྐྱིད་ལྡན་པའི་དུས་བཟང་དྲན། །
གང་བྱས་ཁ་ཁོག་མཚུངས་འདི་ཁམས་པའི་གཤིས། །
དམ་པའི་སློབ་སྟོན་བོར་འདི་མ་རབས་གཤིས། །
བཅོས་ཐབས་མེད་པའི་རང་གཤིས་གྱོང་པོ་འདིས། །
མིག་མདུན་གྲོག་རོང་ཟབ་པའི་གཡང་སར་ཁྲིད། །
གཞན་གྱིས་རང་ལ་སྐྱོན་ཆ་བརྗོད་པ་གང་། །
ཕན་པའི་ལམ་སྟོན་ཡིན་པ་མ་ཤེས་པར། །
བཟོད་དཀའ་ཁོང་ཁྲོ་སྙིང་ལ་ཁབ་ལྟ་བུས། །
རང་གིས་རང་ཉིད་ཕུང་བ་ཅིས་མ་མཐོང་། །
-26 -



སྤྱིའི་དེབ་གྲངས་གསུམ་པ།
མ་འོངས་མི་ཚེ་སུ་དང་འགྲོགས་ན་ཡང༌། །།
ཕྱི་བཤོལ་ལེ་ལོའི་དབང་དུ་མི་གཏོང་ཞིང་། །
བག་མེད་འདུ་འཛིས་མི་ཚེ་མི་སྐྱེལ་བར། །
རང་གི་རྐང་ཁར་ལངས་པའི་དམ་བཅའ་ཡོད། །
གནའ་དེང་རིག་པའི་དཔལ་ཡོན་ལྡན་ན་ཡང་། །
ཕྱོགས་རེའི་ཡོན་ཏན་རང་ཉིད་ཆེ་འཛིན་བློས། །
ཉམས་ཆུང་གང་ཟག་ཁྱད་དུ་བསད་མི་བྱ། །
ལྟ་སྟངས་འདི་ལ་སྙིང་པོ་ཅང་མ་མཆིས། །
ཀྭ་ཡེ་གསོན་དང་གངས་ལྗོངས་མོ་གཞོན་རྣམས། །
གཞན་གཡོག་ཁོ་ནས་མི་ཚེ་མི་སྐྱེལ་བར། །
གསར་གཏོད་ལག་རྗེས་འཇོག་ལ་མ་ཞུམས་དང་། །
དུས་རབས་འདི་ན་ཕོ་མོ་འདྲ་མཉམ་ལགས། །
ཕྱི་ནང་མི་རིགས་ཚང་མ་ཡུལ་བསྐོར་བསྐྱོད། །
བློ་བདེ་བག་ཕེབས་ངང་ནས་ལྟད་མོར་རོལ། །
གོམས་གཤིས་འཚོ་གནས་ཡུལ་སྲོལ་ཉམས་མྱོང་གིས། །
འཚོ་གནས་མི་གཅིག་ཡུལ་གྱི་ལེགས་ཆ་ལེན། །
གངས་ལྗོངས་ལ་གནས་པའི་གདོང་དམར་བོད། །
རིག་པའི་གནས་ལ་བརྩོན་པ་ལྷོད་པ་འདིས། །



ས་མཐོའི་བུ་མོ།
མཐོང་ཐོས་རྒྱ་དོག་ཚན་རྩལ་ལ་རྨོངས་པས། །
གསར་གཏོད་ལག་རྗེས་ཉིན་མོའི་སྐར་རྗེས་བསྙེགས། །
ཁ་གཅིག་ཆང་རག་བག་ལ་མགོ་བོ་འཁོར། །
གཞན་དག་སྟོང་འདང་འུར་གྱིས་མི་ཚེ་འདའ། །
ལ་ལ་ནོར་ལུག་སུག་རྗེས་མི་ཚེ་ཟད། །
བསམ་ཞིང་བསམ་ན་སྙིང་ཁོང་ཆུ་ལས་གྲང༌། །



སྤྱིའི་དེབ་གྲངས་གསུམ་པ།
ཨ་གསར་ཆེ་བའི་སྟག་ཤར།།
འོད་ཟེར་ཚེ་སྒྲོན།
(དཔལ་བརྩེགས།)
ཕྱི་ཚུལ་གོས་དང་རྒྱན་གྱིས་སྤྱད་བྱས་ཤིང་། །
ལང་ཚོའི་བརྗིད་རྔམ་ལྷ་ལས་མི་དམན་ཡང་། །
ནང་སེམས་ཁྲམ་དང་གཡོ་སྒྱུས་ཁེངས་གྱུར་ན། །
ཁྱི་ལུད་དར་གྱིས་བསྒྲིལ་བཞིན་དོན་གོ་ཆུང་། །
ཁ་སང་དགའ་བའི་འཛུམ་གྱིས་གྱེས་གྱུར་ཀྱང་། །
དེ་རིང་འཕྲད་ཚེ་བཞིན་གྱི་རྣམ་འགྱུར་ལོག །
དགའ་སྡུག་སྤེལ་མར་སྒྱུར་བའི་ངང་ཚུལ་འདི། །
མཁའ་ཡི་གླང་པོས་བརླམས་སམ་སྟག་ཤར་ཚོ། །
གསར་འགྲོགས་ཨ་གསར་ཅང་ཤེས་རྟ་ལས་མགྱོགས། །
ཞག་གསུམ་སོང་ན་རྗེས་མེད་རླུང་གིས་ཁུར། །
ཁྲེལ་གཞུང་ཕྱི་ཐག་རྔ་མ་ལུག་ལས་ཐུང་། །
རྟ་མགོ་ལུག་གཞུག་མི་ཡང་མཆིས་སོ་ལོ། །
སྙིང་ནས་བརྩེ་བའི་མཛའ་སེམས་མེད་གྱུར་ན། །
- 29 -



ས་མཐོའི་བུ་མོ།
ཕྱི་ཚུལ་བཅོས་པའི་འཛུམ་དཀར་དགོད་གྱུར་ཀྱང་། །
རྒྱུས་ཡོད་མི་ཡིས་ཞེ་ཕུགས་མཐོང་འགྱུར་ཞིང་། །
སྔར་འདྲིས་གྲོགས་དག་རི་དྭགས་བཞིན་དུ་བྲོས། །
དང་པོ་དགའ་བའི་འཛུམ་གྱིས་བསུས་པའི་གྲོགས། །
རིང་མིན་འཐབ་ཅིང་རྩོད་པས་དགྲ་བོ་བཞིན། །
དགྲ་གྲོགས་ངེས་མེད་འཁྲབ་པའི་གར་སྟེགས་སྟེང་། །
སེམས་མཐུན་གྲོགས་དང་འགྲས་པའི་གཏམ་རྒྱུད་མང་། །
དཔྱད་ན་སྙིང་ནས་མཛའ་བའི་བརྩེ་སེམས་དཀོན། །
འགྲོགས་ན་ཕྱི་ཐག་རིང་བའི་བྱམས་སྐྱོང་དཀོན། །
བསམ་ན་སྙིང་ལ་བདེ་བའི་གོ་སྐབས་དཀོན། །
འབྱུང་འགྱུར་བདེ་སྡུག་ཁྱོད་ཀྱི་གདོང་ལས་མཐོང་།
བྱང་སེམས་སྤྲེལ་གྱི་རིགས་ལ་དགེ་སེམས་བྲལ། །
གདོང་དམར་སྲིན་མོའི་རྒྱུད་ལ་སྙིང་སྟོབས་མེད། །
འཚོ་བའི་སྐྱིད་སྡུག་ཆང་རག་ལ་བཅོལ་བའི། །
སྟག་ཤར་གཞོན་ནུའི་སྙན་དུ་འདི་ཕུལ་ཞིག །



སྤྱིའི་དེབ་གྲངས་གསུམ་པ།
མ་ཡུམ་ལགས།
མཚོ་རྒྱལ་རྣམ་གྲོལ། །
(གསོ་རིག་སློབ་ཆེན། ）
བྱམས་དང་སྙིང་རྗེ་ཆེ་བའི་སྐྱེས་མ་ཡིས། །
བུ་མོ་ང་ཡི་མདུན་ལམ་བཟང་པོའི་ཆེད། །
ཉིན་མཚན་དལ་མེད་དཀའ་བ་སྤྱད་ནའང་། །
བྱམས་བརྩེའི་བཀའ་དྲིན་མ་མཇལ་ཡིད་རེ་སྐྱོ།
ཨ་མ་ལགས། བགྲང་བྱའི་ཁུར་གྱིས་ལྕི་བས། སྔར་གྱི་གནག་སྣུམ་གྱི་དབུ་སྐྲ་ད་
སྐབས་ གངས་མདོག་ དང༌ གཉིས་ སུ་ མེད་ཅིང་། དཀར་ཞིང་སྒོར་ བའི་ ངོ་གདོང་སྟེང་།
གཉེར་མའི་གྲོག་ཤུར་ཡང་ཆགས། ཀྲོང་ཀྲོང་གི་ལུས་པོ་དེ། རྔ་དབྱུག་བཞིན་གུག །ཨ་མ་
ལགས། ཁྱོད་ཀྱི་ལང་ཚོའི་མཛེས་སྡུག་དེ་སུས་བཅོམ་པ་ཡིན་ནམ། དེ་སུས་འཇིག་པ་ཡིན།
ཁོ་མོས་ལྟེ་ཁྲག་འཕོས་པའི་ཉིན་དེ་ནས་བཟུང༌། ཁྱེད་ཀྱིས་ཟད་དུ་མེད་པའི་སྡུག་བསྔལ་
གྱི་འཚོ་བ་དེ་མྱོང་འགོ་ཚུགས་ལ། བསྒྲུན་དུ་མེད་པའི་དཀའ་བའི་ལམ་སྣེ་དེར་བསྐྱོད་འགོ་
ཚུགས། ཁྱེད་ཀྱིས་ཁོ་མོར་བཅུད་ལྡན་ནུ་ཞོས་གསོས། འཇམ་ལྡན་གོས་ ཀྱིས་གཡོག །དེ་
བཞིན་ཞག་མ་ནས་ཟླ་བ། ཟླ་བ་ནས་བགྲང་བྱ་རེ་རེ་བསྐྱལ་ཏེ། ཁྱེད་ཀྱི་མཚར་སྡུག ཁྱེད་
ཀྱི་ལང་ཚོ་བཅས་བུ་མོའི་ངའི་ཆེད་དུ་ཕུལ། ང་རང་ལུང་ཆུང་འདིའི་དབུས་སུ་བཅུ་དྲུག་གི་
ལང་ཚོ་རྫོགས་ཀྱང་། ངའི་ཕུགས་བསམ་གྱིས་གཞན་ཡུལ་དུ་སློབ་གྲྭ་ཆེན་མོར་འགྲིམས་
སུ་ བཅུག །སྐབས་ དེར། ཁྱེད་ རང་རླངས་འཁོར་ གྱི་ཉེ་འདབས་ སུ་ ལངས་ནས། ང་ རྒྱང་
- 31 -



ས་མཐོའི་བུ་མོ།
བཞུད་ལ་མཆི་མས་བསྐྱལ། ཨ་ཙི་སྐྱེས་མ་མཆོག །ངས་ཁྱེད་ཀྱི་ཞལ་རས་ཡིད་ལ་སྒོམ་
ཐེངས་རེར། དྲན་གདུང་གི་མདའ་མོ་སྙིང་ཁ་རུ་ཟུག་ཅིང་། སྐྱེས་མ་ནི་ས་སྟེང་འདིར་རླབས་
ཆེ་ཤོས་ཤིག་ཡིན་ལ། ཆེས་ཕུལ་དུ་བྱུང་བའི་དཔའ་མོའང་ཡིན་པ་ཚོར། ཁོ་མོས་ཀྱང་ཁྱེད་
ཀྱི་ཞུམ་མེད་ཀྱི་སྙིང་སྟོབས་ལ་དད་པས། རང་ཉིད་ཀྱང་ཆེས་ཕུལ་དུ་བྱུང་བའི་མཛངས་མ་
ཞིག་བྱེད་པའི་ཆོད་སེམས་ཤིག་ཤར། །
-



སྤྱིའི་དེབ་གྲངས་གསུམ་པ།
དྲན་གདུང་གི་འབོད་སྒྲ།
ཨུ་རྒྱན་ཆོས་སྒྲོན།།
(གསོ་རིག་སློབ་ཆེན།)
འདས་ཟིན་པའི་དུས་ཚོད་ལ་ཕྱིར་དྲན་རེ་བྱས་ཚེ། ངའི་མིག་ལམ་དུ་ལྷམ་མེར་སྣང་
བ་ནི། ཁོ་མོའི་སེམས་ནང་བག་ཆགས་ཟབ་ཤོས་ཀྱི་གྲོགས་མོ་སྟེ། ཆོས་འཛོམས་ལགས།
ངའི་གཏམ་རྒྱུད་ཁྲོད་ལྷད་མེད་ཀྱི་གྲོགས་མོ། ནམ་ཡང་འགྱུར་མེད་ཀྱི་གྲོགས་མོ། ངའི་
སེམས་ནང་ད་དུང་ཡང་ལྷམ་མེར་སྣང་བ་ནི། ཁྱེད་ཀྱི་སྙིང་སྟོབས་དང་རྣམ་དཔྱོད། དགོད་
འཛུམ་དང་སྒམ་བརླིང་གི་གཤིས་བཟང་། ཁྲ་ཞིང་སྒོར་བའི་སྤྱན་མིག་ལས་ལྷད་མེད་ཀྱི་
ལྷག་ བསམ། ཆུ་ སྐྱེས་ ཀྱི་བཞིན་ རས་ ལས་ གཞན་ ཡིད་ འགུགས་ པའི་ འཛུམ་མདངས།
གནག་ཅིང་སྣུམ་པའི་དབུ་སྐྲ་དང་ཞི་འཇམ་གྱི་སྤྱོད་པ། མུ་ཏིག་སྟར་ལ་བརྒྱུས་འདྲའི་སོ་
ཕྲེང་། མཛངས་མའི་ཡོན་ཏན་དང་ལྡན་པའི་ལུས་གཟུགས། གང་ལྟར། ཁྱེད་ལ་ལྡན་པ་
ནི་ཤེས་རིག་གི་ལྡེ་མིག །ཡོན་ཏན་གྱི་བང་མཛོད། ཤེས་རིག་ལ་འབད་པ་ཆེ་བའི་རྒྱུན་
བཟང་། མུན་ནག་ཀློང་ན་སྒྲོན་མེ་སྦར་བའི་མེ་སྟག །ཡིན་ནའང༌། སྤོབས་སེམས་དང་ང་
རྒྱལ་བྲལ་བའི་ཁྱེད་ཀྱི་འཛུམ་མདངས་རེ་རེ་དང་སློབ་གསོ་རེ་རེས། ང་ལ་ཐོབ་པ་ནི།
སེམས་འགུལ་དང་སེམས་ཤུགས། ཤེས་རིག་ཁོ་ན། དེ་ལས་ཀྱང་ཁྱེད་ཀྱིས། ཕུགས་
བསམ་གླེང་བའི་བཀའ་མོལ་སོགས། གང་ལྟར་ཁྱེད་ཀྱིས་ང་ལ་བཞག་པའི་བག་ཆགས་
ཟབ། དེས་ན་ངས་ཁྱོད་ལ་ཀུ་རེ་དང་བཅས་པའི་རྩོད་པ་ཞིག་འཛུགས་པར་འདོད་ལ།
དགོད་འཛུམ་དང་སྦྲག་པའི་གསོལ་ཇ་ཞིག་འབུལ་བར་འདོད། སྒམ་བརླིང་གི་ངང་ནས་
ཤེས་རིག་གི་ལྡེ་མིག་དེ་བརྐུ་བར་འདོད། ཁ་མཁས་ཀྱི་ངང་ནས་རྒྱུན་བཟང་དེ་གཡར་བར་
- 33



ས་མཐོའི་བུ་མོ།
འདོད། ཚིག་སྙན་གྱི་ངང་ནས་ཁྱེད་རང་བསླུ་བྲིད་ཀྱང་བྱེད་པར་འདོད། རིམ་བཞིན། རིམ་
བཞིན། ངས་ཁྱེད་ལ་བསྔགས་བརྗོད་ཀྱི་མེ་ཏོག་དེ་ཅི་ནས་ཀྱང་ཕུལ་བར་འདོད། ང་ཡི་
གྲོགས་མཆོག ཆོས་འཛོམས་ལགས།



སྤྱིའི་དེབ་གྲངས་གསུམ་པ།།
མཚམས་སྤྲིན།
ཚེ་སྐྱིད་ལྷ་མོ། །
(གསོ་རིག་སློབ་ཆེན།)
ང་ཁྱོད་ཀྱི་མཛེས་པ་ལ་ཆགས་ཐེངས་རེར་ཁྱོད་ནི་ངའི་འོད་སྣེ་ལྟ་བུའི་བདེ་སྐྱིད་དེ་
ཡིན་ལ། ང་ཁྱོད་ཀྱི་བདེ་སྐྱིད་ལ་རོལ་ཐེངས་རེར་ཁྱོད་ནི་ངའི་ན་ཟུག་གི་བརྩེ་འདང་དེ་ཡིན་
ཨང༌། ངས་ཁྱོད་ཀྱི་འོད་མདངས་མེ་ལྕེ་བཞིན་འཕྲོ་བ་མཐོང་དུས་ད་གཟོད་རང་ཉིད་ཀྱི་ཚེ་
སྲོག་ལ་ཁྲག་དྲོན་གྱི་རྒྱུ་བ་ལྷོད་པ་ཚོར། ཁྱོད་ཀྱི་སྣང་མེད་ཀྱི་དགོད་འཛུམ་རེ་རེ་ཡང་ཁོ་
མོའི་དབུལ་ཞིང་ཕོངས་པའི་སྤང་ཁུག་བཞིན་སྟོང་བའི་སེམས་པ་ཡི་རྒྱགས་ཕྱེ་རུ་སོང༌།
ཀྭ་ཡེ་མཚམས་སྤྲིན། ཁྱོད་ ཀྱིས་ཅི་ཡང་མ་མཐོང་ཞིང་གང་ཡང་མ་ཐོས་པའི་དུས་
ཚིགས་རེ་རེར། ང་ཁྱོད་ཀྱི་ཞིང་ཁམས་ལ་ན་ཟུག་གི་འགྲུལ་བཞུད་ཐེངས་མང་བྱས་ཟིན།
ངས་ཉིན་གང་པོར་ཁྱོད་ཀྱི་མཛེས་སྡུག་སྒོམ་གྱིན་ཁྱོད་ཚུར་ལ་བསུས་ཤིང་ཕར་ལ་སྐྱེལ་
དུས་ ངོ་མ་ང་ནི་འཇིག་རྟེན་འདི་ན་ཆེས་བླུན་ཞིང་རྨོངས་པ་ཞིག་རེད་ཨང་ སྙམ། ཡིན་
ནའང་། ཁོ་མོ་ནི་སྔར་བཞིན་དེ་ལྟར་བྱེད་རྒྱུར་མོས་ཏེ་ཞོགས་པ་ནས་དགོང་མོའི་བར་ཁོ་
མོར་ཐོབ་པ་ཡང་ཁྱོད་ཀྱིས་སྤྲད་པའི་བརྗོད་མེད་ཀྱི་སྤྲོ་སྣང་དེ་ཡིན་པའི་ཕྱིར། ང་ཁྱོད་ཀྱི་
ཁ་དོག་ལ་ཆགས་དྲགས་པས་ཡིད་ཕངས་པའི་ཕྱི་མིག་རེ་ནུབ་ཕྱོགས་ཆུ་ལྷའི་ཕང་བར་
གཏད་དགོས་བྱུང༌། །
ཀྭ་ ཡེ་ མཚམས་ སྤྲིན། ཁྱོད་ཅིའི་ ཕྱིར་ ངའི་མཁའ་དབྱིངས་ ལ་ རྟག་ བརྟན་ གྱིས་ མི་
བཞུགས་ ལགས། དེ་རིང་ང་ཁྱོད་དང་བར་ཐག་མི་རྒྱང་སར་ ཡོད་དེ་ངས་རྟག་ཏུ་སྒོམ་
བཞིན་པའི་ཁྱེད་ལ་སླར་ཡང་མཛའ་བརྩེའི་ལབ་གླེང་བྱེད་བཞིན་ཡོད། །
ཆར་རྗེས་ཀྱི་ཞོགས་པའི་མཁའ་རླུང་ཇི་འདྲའི་གཙང་ཞིང་གསར་བས་ངས་ཕ་ཡུལ་གྱི་
ར བར
- 35 -



ས་མཐོའི་བུ་མོ། །
ས་མཐོའི་བུ་མོ།
གཙང་འགྲམ་ནས་མེ་ཏོག་ཆུན་པོ་ཞིག་བཏུས་ནས་ཁྱོད་ལ་མཆོད་པ་ཡང་ཡང་བྱས། རི་
རྩེའི་སྤྲིན་དཀར་དག་ཀྱང་མཁའ་དབྱིངས་ལ་སྤྲོ་སྣང་གི་སྟངས་སྟབས་བསྒྱུར་ལ། ཁྱོད་ཀྱི་
ཁ་དོག་དེ་ཉིད་བག་ཡངས་ཀྱི་རྒྱན་གོས་སུ་མནབས་དུས། ངོ་མ་ཁོ་མོ་ལའང་སྙིང་དྲོན་མོའི་
ལག་འཇུ་ཐོབ་པ་བཞིན་སྤྲོ་སྣང་ལ་རྫོགས་མཐའ་ཡེ་ནས་མ་མཆིས། །
མཚམས་སྤྲིན། ཁོ་མོར་གྲངས་ལས་འདས་པའི་ཞོགས་པ་ཡོད་ནའང་ཁྱོད་ཡོད་པའི་
ཞོགས་པ་ཁོ་ནར་འོད་ཟེར་གྱི་རིན་ཐང་རྟོགས་ལ་ཁྱོད་ཡོད་པའི་ཞོགས་པ་ཁོ་ནར་ངའི་
སེམས་ཁེར་རྐྱང་མིན་པར་རྟོགས། རེ་ལྟོས་ཀྱི་གོམ་སྟབས་མྱུར་བའམ་འཁྲུལ་སྣང་གི་བདེ་
ལྕག་འཁྱུག་པ་གང༌། ཁྱོད་ཀྱིས་འཇམ་མཉེན་གྱི་ལག་ཟུང་དེས་ཁོ་མོའི་གདོང་ལ་མཚར་
སྡུག་གི་བྱིལ་བྱིལ་ཐེངས་ཤིག་བྱས་ལ་ལྐོག་གྱུར་གྱི་མཚར་སྡུག་དེའི་ཁྲོད་ན་ཁོ་མོས་ཁྱོད་
ལ་གསང་བའི་འོ་ཞིག་བྱས་པར་སུས་ཀྱང་ཕྲག་དོག་མི་བྱེད་པར་འཚལ། །
ཀྭ་ཡེ་མཚམས་སྤྲིན། ཁྱོད་འདི་ནས་རྒྱང་ཐག་རིང་པོའི་མཁའ་མཐའ་རུ་བཞུད་འགྲོ་
དུས་ཁོ་མོར་མཛའ་བརྩེའི་ཕྱི་མིག་ཐེངས་ཤིག་འཇོག་པར་གནང་། འདི་ནི་ཁོ་མོའི་ཆེས་
མཐའ་མཇུག་གི་རེ་བ་ཁོ་ནའོ། །གལ་ཏེ་ཁྱོད་ལ་མོས་པ་ཡོད་ཚེ་སླར་ཡང་ཞོགས་པའི་
དྭངས་གཙང་དེ་འཁུར་ནས་ཁོ་མོར་ཁོ་ལག་རྫོགས་པའི་བདེ་སྐྱིད་ཅིག་སྩོལ་བར་འཚལ།
ཁོ་མོས་ཀྱང་ཁྱོད་ལ་མེ་ཏོག་གི་མཆོད་པ་ཡང་ཡང་འབུལ་བར་ངེས། བརྩེ་དུང་གི་རས་
ཡོལ་སྲབ་མོ་དེའི་འོག་ན། ཁོ་མོ་དུས་ནམ་ཡང་ཁྱོད་ཀྱི་མཛེས་སྡུག་ལ་ཆགས་ནས་ཡོད།
མཚམས་སྤྲིན་ལགས་མཚམས་སྤྲིན། ང་ཁྱོད་ཀྱི་མཛེས་པ་ལ་ཆགས་ཐེངས་རེར་ཁྱོད་ནི་
ངའི་འོད་སྣེ་ལྟ་བུའི་བདེ་སྐྱིད་དེ་ཡིན་ལ། ང་ཁྱོད་ཀྱི་བདེ་སྐྱིད་ལ་རོལ་ཐེངས་རེར་ཁྱོད་ནི་
ངའི་ན་ཟུག་བརྩེ་འདང་དེ་ཡིན་ཨང་།
- 36 -



སྤྱིའི་དེབ་གྲངས་གསུམ་པ།
ས་མཐོའི་བུ་མོ།
ཚེ་སྐྱིད་ལྷ་མོ།
(གསོ་རིག་སློབ་ཆེན།）
མེ་ཏོག་གི་མཛེས་པ་ངོམ་པའི་དེ་རིང་།
ཨ་མའི་གོ་འདབས་ནས་ལངས་ཤིང་། །
ནོར་གནག་དང་ལྷས་རའི་འཁྲེང་ཞེན་སྤངས་ཏེ།
ཤེས་རིག་གི་དྲི་བསུང་འཐུལ་བའི་ཞིང་ཁམས་འདིར།།
སྙན་ངག་གི་གཟབ་མཆོར་སྤྲས་ནས་ཐོན་བྱུང་།
ས་མཐོའི་བུ་མོ། །
ཁུ་བྱུག་གི་མགྲིན་དབྱངས་མེད་པའི་དེ་རིང༌།
སྦྲ་ནག་གི་སྒོ་འཕར་ཡངས་པོར་ཕྱེས་ཏེ།
འཇོ་སྒེག་གི་སྟངས་སྟབས་སྒྱུར་གྱིན། །
ཤེས་རིག་གི་དོ་ར་འདི་ལ། །
སྙན་ངག་གི་པི་ཝང་དཀྲོལ་གྱིན་ཐོན་བྱུང༌།
ས་མཐོའི་བུ་མོ། །
བུ་མོ་ཚོས་བརྩེ་བ་ལྷད་མེད་དེ་ཁུར་ཞིང་།
སྙིང་གཏམ་ཤབ་ཤུབ་དེ་ཉར་བཞིན།
ཉི་མ་ལྷ་སའི་ཁུག་སོ་ཞིག་ནས།
ངོ་མཚར་གྱི་ལང་ཚོ་རབ་ཏུ་རྒྱས་ཏེ་ཐོན་བྱུང་། །
- 37 -



ས་མཐོའི་བུ་མོ།
ས་མཐོའི་བུ་མོ།
བུ་མོ་ཚོས་ས་མཐོར་ཕུལ་བའི་ལེགས་སྐྱེས་ཤིག་ཡིན་ལ།
དྲིན་ཅན་གྱི་ཨ་མར་ཕུལ་བའི་ནུ་རིན་ཞིག་ཀྱང་ཡིན། །
ས་མཐོའི་བུ་མོ།
དེ་བས། ལྷ་མོ་དབྱངས་ཅན་མར་ཕུལ་བའི་
དྲི་མེད་ཀྱི་ཁ་བཏགས་དཀར་པོ་ཞིག
དེས་ན། ས་མཐོའི་བུ་མོ།
རྟག་ཏུ་ཁོ་མོའི་སེམས་ཁོངས་ན་འཚོ་བའི་གངས་ལྷ་མེ་ཏོག་སྟེ། །
དཔའ་ངར་ཞུམ་མེད་ངང་བཞད་པར་སྤྲོ་བའི་མེ་ཏོག་གངས་ལྷའོ།།
- 38 -



སྤྱིའི་དེབ་གྲངས་གསུམ་པ།
གངས་ལྗོངས་ལགས།
སྐལ་ཆོས།
(གསོ་རིག་སློབ་ཆེན)
དགུང་སྔོན་མཐོན་པོའི་དབྱིངས་ནས། །དུང་མདོག་ཁ་བ་བབ་སོང་། །
ཕ་ཡུལ་གངས་ཅན་ལྗོངས་ལ། །དངུལ་མདོག་ལྭ་གོས་གཡོགས་སོང་། །
མ་ཡུམ་གངས་ལྗོངས་ཁྱེད་ནི། །གངས་དཀར་ལྷུན་པོའི་རྟེན་དང༌། །
མེ་ཏོག་གངས་ལྷའི་སྐྱེད་ཚལ། །གངས་སེང་དཀར་མོའི་ཕ་ཡུལ། །
དགུང་སྔོན་མཐོན་པོའི་དབྱིངས་ནས། །སྦྲང་ཆར་ཟིལ་མ་བབ་སོང་། །
ཕ་ཡུལ་གངས་ཅན་ལྗོངས་ལ། །འབྲུ་སྣ་ལོ་ཏོག་འཛོམས་སོང་། །
མ་ཡུམ་གངས་ལྗོངས་ཁྱེད་ནི། །གྲོ་ནས་སྲན་མའི་མཛོད་དང་། །
གསེར་དངུལ་ཟངས་ལྕགས་གཏེར་ཁ། །རྟ་ནོར་ལུག་གི་ཕ་ས། །
དགུང་སྔོན་མཐོན་པོའི་དབྱིངས་ནས། །གསེར་མདོག་ཉི་མ་ཤར་སོང་། །
ཕ་ཡུལ་གངས་ཅན་ལྗོངས་ལ། །བདེ་སྐྱིད་དཔལ་ཡོན་བཞད་སོང་། །
- 39 -



འ
ས་མཐོའི་བུ་མོ།
ས་མཐོའི་བུ་མོ།
མ་ཡུམ་གངས་ལྗོངས་ཁྱེད་ནི། །ཐུགས་དགོངས་མཁའ་ལྟར་ཡངས་ཤིང༌། །
གཞུང་རྒྱུད་མདའ་བཞིན་དྲང་བ། །ངང་རྒྱུད་དར་ལས་འཇམ་སོང་། །
མ་ཡུམ་གངས་ལྗོངས་ཁྱེད་ནི། །སྒྲ་ཚད་སྙན་ངག་དར་ས། །
མངོན་བརྗོད་ཟློས་གར་ཕ་ཡུལ། །བཟོ་གསོ་རིག་པའི་འབྱུང་ཁུངས། །
མ་འོངས་གངས་ལྗོངས་གནས་སུ། །དཔལ་འབྱོར་དབྱར་མཚོ་རྒྱས་ཤིང་། །
སྤྱི་ཚོགས་གོང་འཕེལ་རྣམ་པ། །དབྱར་གྱི་མཚོ་བཞིན་རྒྱས་ཤོག ། །
- 40 -



སྤྱིའི་དེབ་གྲངས་གསུམ་པ།
ཨ་མ་ལགས།
ཆོས་སྐྱིད།
(གསོ་རིག་སློབ་ཆེན། )
རླབས་ཆེན་གྱི་ཐ་སྙད་གཅིག་ལ། ཆེས་དཀྱུས་མའི་འབོད་སྟངས་ཤིག ཉམ་ཆུང་
བདག་ལ། ཆེས་ཐོག་མའི་དྭངས་གཙང་གི་རྣམ་ཤེས། བདེ་སྐྱིད་ཀྱི་ཉི་འོད། ཕུགས་
བསམ་གྱི་རེ་བ་སྦྱིན་མཁན།
ཁྱེད་ཀྱི་བྱམས་བརྩེའི་འོད་ཟེར་གྱིས། སྨུག་སྤྲིན་གྱི་ཡོལ་བ་ཕ་མཐར་བསྐྲད་ནས།
ཚ་སོབ་སོབ་ཀྱི་དྲོ་སྐྱིད་ང་ཚོའི་ལུས་ལ་གནང་། ཁྱེད་ཉིད་ནི། མུན་ནག་གི་སྒྲོན་མེ། ནད་
སྐྱོང་གི་སྨན་པ། ཁྱེད་ཀྱིས། ཡོད་ཚད་བུ་ཕྲུག་ལ་གནང་། ཡོད་ཚད་ཀྱི་རེ་བ་ང་ཚོར་བཅོལ།
ཁྱེད་ལ། བརྒྱ་བྱིན་དང་མཉམ་པའི་དབང་ཐང་མེད་ཀྱང་ཀུན་གྱིས་བཀུར། ཁྱེད་ལ། རྣམ་
སྲས་དང་འདྲ་བའི་འབྱོར་པ་མེད་ཀྱང་བླ་མེད་ཀྱི་ཐུགས་རྗེས་ཕྱུག །ཐམས་ཅད་རྩོམ་རྩལ་
ལ་བྲེལ་ན། ཁྱེད་ཉིད་ནི་ཀུན་གྱི་རྩོམ་གཞི་ཞིག་ཡིན་སྲིད་ལ། ཐམས་ཅད་གླུ་གཞས་ལ་གཡེང་
ན། ཁྱེད་ཉིད་ནི་ཀུན་གྱི་འགྱུར་ཁུག་ལ་འགྲོ་སྲིད། དེ་བཞིན་ང་རང་མ་འོངས་པར་ཕྱོགས་
ན་ཁྱེད་ཉིད་ནི་ངའི་ཕུགས་བསམ་ཉག་གཅིག །
ཨཱ། རླབས་ཆེ་ཞིང་སུ་དང་སུས་ཟླ་བོར་མི་ནུས་པ་ནི། དྲིན་ཆེན་གྱི་ཨ་མ་ལགས།
དེས་ན། ངས་ཁྱེད་ཉིད་སྐུ་ཚེ་ཡུན་དུ་གནས་པའི་སྨོན་ལམ་ཞིག་འདེབས།
- 41 -



ས་མཐོའི་བུ་མོ།
རྒྱང་རིང་གི་ཨ་མ་ལགས།
ཚེ་རིང་དཔའ་མོ།
(ཆབ་མདོ་རི་བོ་ཆེ། )
གང་གི་སྐྱབས་སྦྱིན་ཐུགས་རྗེའི་གྲིབ་བསིལ་གྱིས། །
འཇིགས་དང་སྡུག་བསྔལ་ཚ་གདུང་འཇོམས་མཛད་པ། །
རྒྱལ་ཀུན་ཕྲིན་ལས་ངོ་བོ་སྒྲོལ་མ་ཡུམ། ། །
ཚེ་རབས་ཕྲེང་བ་ཀུན་ཏུ་རྗེས་སུ་ཟུངས། །
ས་ཐག་རི་ཀླུང་ལེ་དབར་སྟོང་གིས་བཅད་ཀྱང་བརྩེ་བའི་མདུད་ཐག་དམ་དུ་འབྲེལ་
བའི་རྒྱང་རིང་གི་ཨ་མ། སྐྱ་ལུས་ཀྱི་ཕུང་པོར་ཚེ་སྲོག་གི་གཅེས་ནོར་འགངས་ཆེན་བསྩལ་
བའི་དྲིན་ཅན་གྱི་ཨ་མ་ལགས། ཁྱེད་ནི་ཅི་འདྲའི་རླབས་ཆེན་གྱི་སྐྱེས་མ་ཞིག ཁྱེད་ཀྱི་
སེམས་པའི་ཆུ་མོ་ལས་མཆེད་པའི་བརྩེ་སེམས་ཀྱི་རླབས་ཕྲེང་ནི་འཕེལ་འགྲིབ་མེད་པར་
དུས་རྟག་ཏུ་ཕྲུ་གུ་ཀུན་ལ་བཏང་སྙོམས་ཀྱིས་ཁྱབ།
ཨ་མ་ལགས། ཁྱེད་ནི་ཇི་འདྲའི་བརྩེ་གདུང་གིས་ཕྱུག་པའི་སྐྱེས་མ་ཞིག །ངའི་རིན་
ཐང་ལྡན་པའི་ལང་ཚོ་འདི་ཡང་ཁྱེད་ཀྱི་ནུ་ཞོ་མངར་མོའི་བཅུད་ཀྱིས་གསོས་ཏེ་མཛའ་
བརྩེའི་རུམ་ཁུངས་དྲོན་མོ་ནས་དལ་གྱིས་རྒྱས། དེ་བཞིན་ང་ཚོ་ཀུན་ལ་སོ་སོ་དང་འཚམས་
པའི་མདུན་ལམ་རེ་རེ་ཡང་ཁྱེད་ཀྱི་ཁྲག་དང་རྔུལ་ཆུ་འདྲེས་མའི་གསེབ་ནས་བསྐྲུན། ཁྱེད་
ཀྱི་སྐྱ་སྔོ་འདྲེས་མའི་དབུ་སྐྲའི་ཉག་མ་རེ་རེས་སྐྱིད་སྡུག་འདྲེས་མའི་འཇིག་རྟེན་འདིའི་བྲོ་བ་



སྤྱིའི་དེབ་གྲངས་གསུམ་པ།
ཡོད་རྒུ་མྱོང་ཡོད་ཅིང་། དེ་སྔོན་ཚར་དུ་དངར་བའི་དུང་སོའི་ཕྲེང་ཐག་འཐོར་ཞིང་། ཉིན་རེ་
བཞིན་འཕེལ་བའི་ཡ་ཐོད་ཀྱི་གཉེར་རིས་སོགས་རྒ་བའི་བརྡའ་རྟགས་དག་སླེབས་པ་
མཐོང་ཚེ།
ངའི་དྭངས་གཙང་ཡིད་ཀྱི་མཚོ་མོ་རུ་སྐྱོ་གདུང་གི་རླུང་བུ་ལྡང་སྟེ། རང་དབང་མེད་པར་
མིག་ཆུའི་རླབས་ཕྲེང་ཡང་ཡང་འཐོར། ཁྱེད་ཀྱི་འབྱུང་འདུས་ཀྱི་སྒྱུ་ལུས་ལ་ཉེས་གསུམ་
ནད་ཀྱིས་མ་གོས་པར་འཚོ་ཞིང་གཞེས་པར་ཤོག་ཅེས་སྨོན་ལམ་འདེབས་པ་ཙམ་ལས་བྱ་
ཐབས་བྲལ། །
ཨ་མ་ལགས་ཁྱེད་ནི་ཇི་འདྲའི་རླབས་ཆེན་གྱི་སྐྱེས་མ་དང༌། ཨ་མ་ལགས་ཁྱེད་ནི་ཇི་
འདྲའི་ལན་དུ་མི་རེ་བའི་སྦྱིན་པའི་བདག་པོ་ཞིག ཨ་མ་ལགས་ཁྱེད་ནི་ཇི་འདྲའི་བརྩེ་དུང་
གིས་ཕྱུག་བདག་ཞིག ཁྱེད་ནི་ང་ཚོའི་སྤོབས་པ་ཡིན། ང་ཡང་འབྱུང་འདུས་ཀྱི་སྒྱུ་ལུས་ཡུན་
རིང་དུ་གནས་ཚེ་ཁྱེད་ཀྱི་རྒྱུད་འཛིན་པ་རྣལ་མ་ཞིག་བྱེད་པར་ཧ་ཅང་འདོད། ང་བརྩེ་གདུང་
གི་ཁ་བའི་རྡུལ་བརྩེགས་ལ་འཛེགས་ཏེ་ཁྱེད་ལ་བསྟོད་པའི་གླུ་ཆུང་སྙན་མོ་སྙན་ངག་གི་
དབྱངས་རྟ་ལ་བསྐྱོན་ཏེ་དུས་ནམ་ཡང་ཁྱེད་ཀྱི་ཕྱོགས་སུ་འཐེན། །
དྲིན་ཆེན་ཕ་མའི་འབྱུང་བ་འདུས་པའི་ཁམས། །
མི་འཁྲུགས་བདེ་བར་གནས་ཤིང་ཡུན་རིང་འཚོ། །
ཆོས་འབྱོར་བདེ་དགའི་ལང་ཚོ་རབ་བརྙེས་པར། །
བསླུ་མེད་སྐྱབས་མཆོག་གསུམ་གྱིས་ཤིས་པ་སྩོལ། །
མཆོག་གསུམ་མགོན་ལ་དད་པའི་རྩ་བ་བརྟན། །
གཞོན་ནུའི་ལང་ཚོའི་འཁྲི་ཤིང་དགུང་དུ་བསྙེགས། །
སྐྱེ་རྒུའི་ཡིད་དབང་གསོ་བའི་མེ་ཏོག་བཞད། །
རྣམ་དཀར་དགེ་བའི་འབྲས་བཟང་སྨིན་གྱུར་ཅིག །
- 43-



ས་མཐོའི་བུ་མོ།
4སྒྲུRE
གལ་ཏེ་ང་རང་།
ཚེ་གཡང་ལྷ་མོ།
(ཆབ་མདོ་རི་བོ་ཆེ།)
གལ་ཏེ་ང་རང་། གཤོག་འགྱུར་མཁས་པའི་ཐང་དཀར་རྒོད་པོ་ཞིག་ཡིན་ན། ངས་
མཁའ་དབྱིངས་སུ་འཕུར་ལྡིང་བྱེད་ཀྱིན་ནམ་ཡང་ཁྱེད་ཕྱོགས་སུ་འཁོར་སྲིད།
གལ་ཏེ་ང་རང་། ཁྱེད་དང་བྲལ་ཐབས་མེད་པའི་ནག་ནོག་གི་གྲིབ་གཟུགས་དེ་ཡིན་ན།
ངས་ཉིན་ལྟར་ཁྱེད་དང་མཉམ་དུ་མངར་སྐྱུར་གྱི་འཚོ་བར་འཇུག་སྲིད།
གལ་ཏེ་ང་རང༌། པིར་རྩལ་ལ་འགྲན་ཟླ་མེད་པའི་རི་མོ་མཁན་ཞིག་ཡིན་ན། ངས་
ཁྱེད་ཀྱི་བྱད་བཞིན་ཇི་མ་ཇི་བཞིན་ཤོག་དཀར་གྱི་ངོས་སུ་སྲིད།
གལ་ཏེ་ང་རང་། སྟངས་སྟབས་ཀྱི་ལྡེམ་མྱུར་ལྡན་པའི་བྲོ་གར་མཁས་ཅན་ཞིག་ཡིན་
ན། ངས་ཉིན་ལྟར་ཁྱེད་ལ་དགའ་བའི་བྲོ་གར་འཁྲབ་ནས་རང་ཉིད་ཀྱི་བརྩེ་དུང་མཚོན་
པར་བྱེད་སྲིད། །
གལ་ཏེ་ང་རང༌། རྩོམ་རྩལ་གྱི་ཉམས་འགྱུར་ལྡན་པའི་སྙན་ངག་མཁན་ཞིག་ཡིན་ན།
ངས་དྲན་གདུང་ཡོད་ཚད་སྙན་ངག་ལ་བཀོད་དེ་ཁྱེད་ཕྱོགས་སུ་སྤྲིངས་སྲིད།
གལ་ཏེ་ང་རང༌། དབྱངས་ཀྱི་གྲེ་འགྱུར་སྙན་པའི་གྲགས་ཅན་གྱི་གཞས་མ་ཞིག་ཡིན་
ན། ངས་སྐད་གསང་མཐོན་པོས་ཁྱེད་ལ་བསྟོད་པའི་གླུ་གཞས་ཡང་ཡང་འབུལ་སྲིད། །
གལ་ཏེ་ང་རང་ལང་ཚོའི་རྒྱན་བཟང་གི་མཛེས་པའི་མཛེས་མ་ཞིག་ཡིན་ན། སྣ་
ཚོགས་རྒྱན་གོས་ཀྱིས་ཕྱུགས་པའི་མཛེས་ཆོས་ལ་བརྟེན་ནས་ཁྱེད་སེམས་འཕྲོག་པར་ངེས།
- 44 -



སྤྱིའི་དེབ་གྲངས་གསུམ་པ།
གལ་ཏེ་ང་རང༌། དངུལ་ལོར་ལ་ཐོགས་པ་མེད་པའི་འབྱོར་པ་ཅན་གྱི་ཕྱུག་བདག་
ཅིག་ཡིན་ན། ངས་བརྒྱ་ལོའི་ཤག་སྒྲའི་ཁྲོད་ནས་ཁྱེད་ལ་ ..…..
གལ་ཏེ་ང་རང་ ......
- 45 -



ས་མཐོའི་བུ་མོ།
བཀའ་དྲིན་དྲན་པའི་ཆིག་ལབ།
ཚེ་དབང་ལྷ་མོ།
(དཔལ་བརྩེགས།）
ལང་ཚོའི་མེ་ཏོག་འཛུམ་པའི་སྣེ་མོ་ནས། །
ཨ་མའི་བཀའ་དྲིན་སེམས་ལ་འཆར་བའི་ཚེ། །
ཡིད་ཀྱི་མཁའ་ལ་གདུང་བའི་ཆུ་འཛིན་འཁྲིགས། །
སྐྱོ་སྣང་མཆིལ་མའི་ཆར་རྒྱུན་བར་མེད་འཐོར། །
བ
བཟང་ངན་བླང་དོར་མི་ཤེས་བྱིས་པ་ནས། །
ལེགས་ཉེས་རང་རྐྱ་ཕེར་བའི་མི་ཉིད་དུ། །
བསྐྱེད་ཀྱང་གམ་ནས་ཁྲ་ཆུང་མིག་གིས་བསྲུང་།།
རྒྱང་རིང་སོང་ཚེ་བྱམས་པའི་སེམས་ཀྱིས་འཚོ། །
དཀའ་སྡུག་ལོ་ཟླའི་འཕྲང་ལམ་དོག་པོའི་ཁྲོད། །
བྱམས་བརྩེའི་ཕྱག་འཇམ་དྲོན་མོས་སྐྱོར་མཛད་མ། །
46-



སྤྱིའི་དེབ་གྲངས་གསུམ་པ།
མཇལ་བསམ་རེ་བ་ཡིད་ལ་འཆར་ན་ཡང་། །
རི་ཆུས་བསྐལ་འདི་སྐྱོ་བ་སྣོན་མ་ཉིད། །
ཆུང་དུས་ཨ་མའི་ཁ་ཏ་བསླབ་བྱའི་ཚིག །
རྣ་རྒྱབ་རླུང་བུར་འུར་པའི་སྒྲ་ཙམ་ལས། །
བྱམས་བརྩེའི་བཀའ་སློབ་སྙིང་ལ་མ་བཅངས་པར། །
ད་ལྟ་དྲན་ཚེ་སྙིང་ཁོང་ཆུ་བས་གྲང་། །
དུས་བཞིའི་འཕོ་འགྱུར་གོ་ལྡོག་གྱུར་ཀྱང་ཆོག །
གནམ་སའི་མཐོ་དམའ་ལག་པས་བསྒྱུར་ན་རུང་། །
འགྱུར་མེད་སེམས་ལ་ཆགས་པའི་ཕ་མའི་དྲིན། །
ནམ་ཡང་བསུབ་ཐབས་མེད་དོ་ཉི་ཟླ་ཟུང་། །
རིགས་གཟུགས་འབྱོར་པའི་ཟུངས་ཤུགས་མི་ལྡན་པའི། །
ས་མཐར་གནས་མལ་བརྟེན་པའི་བུ་མོ་བདག །
བྱམས་བརྩེའི་འཛུམ་གྱིས་སྐྱོང་བའི་གཉེན་ཚན་མེད། །
མགོ་བོའི་གཙུག་ནས་བགམ་པའི་དབང་ཆེན་མང་། །
དཀའ་སྡུག་སྒྲོག་གིས་བཅིངས་པའི་བུ་མོ་ང་། །
རྒྱུས་མེད་ས་མཐར་གཅིག་པུར་གནས་གྱུར་ཀྱང་། །
དྲན་གདུང་ཟབ་མོས་མནར་བའི་བདག་གི་སེམས། །
དྲིན་ཆེན་ཕ་མའི་དྲུང་ནས་བྲལ་དུས་མེད། །
- 47 -



ས་མཐོའི་བུ་མོ།
ཆ་མེད་མི་ཡུལ་ས་མཐའ་འགྲིམས་པའི་དུས། །
བློ་ཆུང་སེམས་པ་སྐྱོ་བས་ཁེངས་ན་ཡང་། །
སྐྱོ་བའི་སྨྲེ་ངག་འདོན་སའི་ཡུལ་དབེན་པས། །
སྐྱིད་སྡུག་བརྗེད་བྱང་ཤོག་དཀར་ངོས་སུ་བཀོད། །
- 48 -



སྤྱིའི་དེབ་གྲངས་གསུམ་པ།
ཐོར་རྩོམ་དབྱར་གྱི་སྦྲང་ཆར།
ཚེ་དབང་ལྷ་མོ།།
(དཔལ་བརྩེགས། )
རེ་འདུན།
སྔོན་བྱོན་ཕ་མེས་དཀའ་བ་དུ་མ་ཕྲག་ཏུ་ཁུར་བའི་སྙིང་སྟོབས་ཀྱིས། །
སྲིད་ན་དཀོན་པའི་གནས་ལྔ་རིག་པ་མ་འོངས་གཞོན་ནུའི་དོན་དུ་བསྐྲུན། །
ཤ་རུས་གདུང་རྒྱུད་གཅིག་ལས་ཆད་པའི་དབུ་ནག་བོད་ཀྱི་སྤུན་ཟླ་ཡོངས། །
བརྩོན་པ་བསྐྱེད་ནས་ལྔ་རིག་བཅུད་ལ་རོལ་ཅིང་འཕེལ་བར་འབུངས་ན་སྙམ། །
དྲིན་ཆེན།
ཆོ་ངེ་མ་གཏོགས་སྨྲ་ཤེས་དོན་གོའི་བྱ་བ་གང་ཡང་མེད་པའི་དུས། །
རྐང་ལག་ཡོད་ཀྱང་འགྲོ་བསྐྱོད་མི་ཤེས་མལ་གྱི་བཙོན་ལ་ཚུད་པའི་དུས། །
བྱམས་དང་བརྩེ་བའི་དྲིན་གྱིས་སྐྱོང་བའི་བཀའ་དྲིན་ཅན་གྱི་ཡབ་ཡུམ་གཉིས། །
དལ་འབྱོར་རིན་ཆེན་སྨིན་ཞིང་འཕེལ་བའི་སྐལ་བཟང་དགེ་ལེགས་བདག་ལ་གནང་། །
- 49



ས་མཐོའི་བུ་མོ།
སྐྱིད་པའི་ཕ་ཡུལ།
དཔྱིད་ཀྱི་དཔལ་ཡོན་རྣམ་པར་བཀྲ་བའི་ནོར་འཛིན་བུ་མོའི་སྒེག་ཉམས་ཏེ། །
མཐའ་ཡས་རྩྭ་ཐང་མེ་ཏོག་ཁྲོད་དུ་ལུ་གུས་དགའ་བའི་གར་གྱིས་རྩེན། །
དཀར་གསུམ་བདུད་རྩིས་རབ་ཏུ་མྱོས་པའི་འབྲོག་ཕྲུག་བཞིན་ལ་དམར་མདངས་རྒྱས།།
སུམ་རྩེན་གནས་མཆོག་ས་ལ་འཕོས་འདྲའི་ཕ་ཡུལ་ཕྱུག་མོ་ཨེ་མ་རྨད། །
བཤེས་གཉེན། །
གཞུང་བཟང་ལས་འབྲས་གཙུག་ཏུ་མཆོད་ནས་ཉིན་མཚན་ཀུན་ཏུ་དགེ་ལ་བརྩོན། །
ཤེས་ཡོན་མེ་ཟླུམ་མཁའ་ལ་འཕགས་ཤིང་མ་རིག་རྨོངས་པ་གཉིད་ནས་བསླངས། །
རིག་པའི་གཞུང་ལ་སྦྱང་འདོད་བློ་ཡིས་ཐོ་རེངས་སྐར་ཆེན་ལུས་ལ་གྱོན། །
མ་འོངས་འོད་སྟོང་ཕུགས་བསམ་ཟེར་བ་དོན་གཉེར་ལས་ལ་བཅོལ་བཞིན་གདའ། །
D
，



སྤྱིའི་དེབ་གྲངས་གསུམ་པ།།
སེམས་མཐུན་གྱི་ཨ་ཅེ།
ཚེ་དབང་ལྷ་མོ།
(དཔལ་བརྩེགས། )
བཤེས་གཉེན་བཟང་པོས་གཅེས་སྐྱོང་འོག་ནས་སློབ་གླིང་དགའ་བའི་ཚལ་འདི་རུ། །
སྒྲ་དང་སྙན་ངག་སྡེབ་སྦྱོར་ལ་སོགས་ཤེས་བྱའི་མེ་ཏོག་སྣ་བརྒྱའི་ཁྲོད། །
རྣམ་དཔྱོད་ལང་ཚོའི་གཤོག་ཟུང་ཡངས་པའི་གཡུ་སྦྲང་གཞོན་ནུ་གཅེན་གཅུང་གཉིས། །
ཐ་སྙད་གསར་པའི་སྦྲང་རྩི་གཞིབ་ཅིང་སྙན་འགྱུར་གླུ་སྒྲས་མི་སེམས་གསོ། །
ཞོགས་པའི་ཉི་འོད་སྐྱ་མདའ་བཏང་ཚེ་དང་པོ་ཐོས་རྒྱུ་ཁྱེད་ཀྱི་གསུང་། །
སྲོད་དུས་ཉལ་ཁའི་ལས་སྐལ་བཟང་པོས་སྙན་མོའི་སྨོན་པ་ང་ལ་བྱེད། །
བསམ་རྒྱུ་བདག་དང་དྲན་རྒྱུ་ང་ལས་གཞན་གྱི་ཚོར་འདུ་ཁྱེད་ལ་མེད། །
ལས་དབང་ཟེར་ཡང་གོམས་གཤིས་ངན་པས་བརྩེ་བའི་ཨ་ཅེ་ས་མཐར་བསྐྲད། །
ཐང་གཅིག་ཡུད་ཙམ་བྲལ་བས་མི་བཟོད་སྙིང་གི་དུམ་བུ་གང་དུ་ཕྱིན། །
དགའ་སྐྱོ་གཏམ་གྱི་སེམས་འདུན་བརྗོད་ཡུལ་བརྩེ་བའི་ཨ་ཅེ་གང་དུ་ཡོད། །
ཉིན་གཅིག་སྒྲུག་པའི་ཁ་པར་དེ་ཡང་ལོ་མང་འདས་པའི་སྣང་བ་འཆར། །
ལུས་སེམས་སྐད་ཅིག་དལ་ལ་བབས་ན་བསམ་རྒྱུ་འཁོར་རྒྱུ་ཨ་ཅེ་ཁྱེད། །
- 51 -



མ
ས་མཐོའི་བུ་མོ།
།
འགགས
མ་བཅོས་སེམས་ཀྱི་འཆར་ཚུལ་ཞིག་ལ་དྲུང་དུ་ཡོད་པའི་སྣང་བ་ཞིག །
སྒྲ་འཛིན་ལམ་དུ་ཨ་ཅེ་ཁྱེད་ཀྱི་སྙན་མོའི་གཞས་ཆུང་ཐོས་སྣང་ཞིག །
བསམ་གཞིག་རི་མོ་ནང་དུ་བསྐོར་ཚེ་ཡིད་ཀྱི་གདུང་བ་བཟོད་པར་དཀའ། །
ཐུགས་ལ་བྱམས་བརྩེའི་འོ་མ་འཁྱིལ་བའི་བརྩེ་བའི་ཨ་ཅེ་ག་དུས་ལོག ། །
རང་བཞིན་བཟང་ཞིང་གཤིས་རྒྱུད་འཇམ་པའི་ཨ་ཅེ་བྲལ་ནས་གཅུང་མོ་བདག །
ཉིན་མོ་ཟས་ལ་ཡི་ག་འགགས་ཤིང་མཚན་མོ་ཉལ་བའི་གཉིད་དང་བྲལ། ། །
ཁྲ་ཆུང་མིག་མཐའ་མཆི་མས་བརླན་ཞིང་ཡིད་ལ་གདུང་བའི་ན་བུན་འཐིབས། །
འགྲོགས་པའི་གྲོགས་ལ་སུན་སྣང་སྐྱེས་ཤིང་ཞིམ་པའི་ཟས་ཀྱི་བྲོ་བ་ཡལ། ། །
གཟའ་འཁོར་རེ་ཡི་ངལ་གསོའི་ཉིན་མོ་རང་ཁྱིམ་དྲོན་མོར་ལོག་བྱས་ཀྱང་། །
ལྷིང་འཇགས་འཚོ་བའི་བར་ལམ་ཞིག་ནས་མནོ་བསམ་སྐྱུར་མོས་སྡུག་ཡུས་སྟེར། །
འུ་གཉིས་ལུས་དང་གྲིབ་བཞིན་འགྲོགས་དུས་སྐྱིད་སྡུག་སྐད་ཆ་གླེང་རེས་ཆོག །
ཐག་རིང་ས་མཐའི་ཡུལ་གྲུ་འགྲིམ་དུས་གཅེན་མོའི་བདེ་སྡུག་སུ་ཡིས་ཤེས། །
གུ་ཡངས་སེམས་པའི་སྨན་ཡིན་བསམས་ནས་ལས་དང་སློབ་ལ་གཡེང་བྱས་ཀྱང་། །
མནོ་བསམ་སྟོང་གི་ཚོར་འདུ་དྲག་པོས་དྲན་གདུང་སྐྱུར་མོའི་རྦ་རླབས་འཕྱོ། ། །
ཁེར་རྐྱང་ལུས་པའི་གཅུང་མོའི་སྡུག་ཡུས་སུ་དང་གང་ལ་ཞུ་ཤེས་བྲལ། །
རྒྱང་བཞུད་གཅེན་མོས་བདག་ལ་བཞག་པའི་སྙིང་གི་རྨ་ཁ་ག་དུས་སོས། །
- 52 -



སྤྱིའི་དེབ་གྲངས་གསུམ་པ།
བཤེས་གཉེན་དམ་པའི་བཀའ་སློབ་འོག་ནས་རབ་ཡངས་ཤེས་བྱའི་ལྡམ་རྭའི་ནང༌། །
ཐ་སྙད་ཚིག་གི་མེ་ཏོག་འཐུ་ཞིང་ཤེས་བྱའི་གནས་ལ་བརྩོན་བྱས་ཀྱང༌། །
དམར་ཆུང་སྙིང་གི་ཕྱེད་དང་འདྲ་བའི་ཨ་ཅེ་ཁྱེད་དང་གྱེས་གྱུར་པས། །
དྲན་གདུང་ཚོར་བའི་སྙིང་གི་མེ་རི་དྲག་ཏུ་འཕྱུར་བ་ག་ལ་ནོན། །
ལས་ལམ་གཅིག་པའི་སློབ་གྲོགས་མཐོང་ཚེ་ཨ་ཅེའི་འཛུམ་ཞལ་མིག་ལམ་ཤར། །
གོམས་འདྲིས་ཟབ་མོའི་འཆར་སྒོ་བཙན་པོས་རེ་སྒུག་སྟོང་གིས་བདག་ཡིད་མྱོས། །
སྲིད་པ་འཁོར་བའི་མགྲོན་དུ་འབྱོར་ནས་བྱ་ངན་སྤྱོད་སྡུག་སྤངས་བྱས་ཀྱང༌། །
ལས་དབང་རྒྱལ་པོས་ཁྲིམས་བཅད་རྩུབ་མོ་གཅེན་གཅུང་གཉིས་ལ་བཏང་དོན་ཅི། །
ཁྱེད་ལ་བཅངས་པའི་བརྩེ་འདང་རི་མོ་འགྱུར་མེད་རྡོ་རྗེའི་བྲག་ལ་བརྐོས། །
ཁྱེད་ལ་དུང་བའི་རང་མདངས་དཀར་པོ་བསྐལ་པ་སྟོངས་ཀྱང་ཡལ་ཐབས་མེད། །
ཁྱེད་མེད་འཚོ་བའི་ངལ་དུབ་སྐྱུར་མོ་གཅུང་མོའི་བཟོད་ཐབས་ག་ལ་ཡོད། །
ཁྱེད་ལ་བདེ་འབྱོར་ལོངས་སྤྱོད་ཐོབ་པའི་སེམས་འདུན་སྟོང་གིས་སྨོན་པ་ཞུ། །
-53-



ས་མཐོའི་བུ་མོ།
དུང་སེམས་ཀྱི་རླབས་རྒྱུན།
བསྟན་འཛིན།
(དཔལ་བརྩེགས།)
བརྩེ་སེམས་དུང་གི་མདའ་མོ། །བུ་མོའི་སྙིང་ལ་ཟུག་ཀྱང་། །
ཚེ་སྔོན་ལས་དབང་བཙན་པོས། །དབང་མེད་བྲལ་དགོས་བྱུང་སོང་། །
འདུ་འབྲལ་སྒྱུ་མའི་རང་མདངས། །བཅོས་མིན་སྔོན་བསགས་ལས་ཡིན། །
སླར་ཡང་འཛོམས་པའི་རེ་སྨོན། །སྙིང་གི་དབུས་ནས་བརྒྱབ་ཆོག །
རང་སེམས་སོང་བའི་མི་དེ། །མངོན་སུམ་མཇལ་རྒྱུ་མེད་པས། །
འདྲེན་བྱེད་མཆི་མས་ཁེངས་བཞིན། །རེ་སྒུག་ཞུས་ནས་བསྡད་ཡོད། །
སྨན་ཆུང་བུ་མོ་ང་ཡིས། །དམར་ཆུང་སེམས་ཀྱི་སྙིང་གཏམ། །
སེམས་སོང་ཨ་ཇོའི་སྙན་དུ། །འབུལ་དགོས་བསམས་ནས་བསྡད་ཡོད། །
མུན་པའི་མཚན་ལྗོངས་ཁྲོད་དུ། །མཆིལ་ཞག་སྨག་ལ་སྐྱུར་བཞིན། །
སྔར་སོང་སྐྱིད་པའི་ལོ་ཟླ། །ཕྱིར་ལོག་ཡོད་ན་བསམ་བྱུང་། །
- 54 -



སྤྱིའི་དེབ་གྲངས་གསུམ་པ།
བརྩེ་འདང་ཅན་གྱི་མི་དང་། །སྨིན་དྲུག་ལག་སོར་བཞིན་དུ། །
མཇལ་འཕྲད་གསེར་ལས་དཀོན་ཀྱང༌། །ཡིད་ནས་བརྗེད་ཐབས་མི་འདུག །
བརྩེ་བའི་སྙིང་གི་གྲོགས་མཆོག །ལྷད་མེད་དུང་བ་ཟབ་མོས། །
བུ་མོས་ཉིན་མཚན་མེད་པར། །རེ་སྒུག་ཞུས་ནས་བསྡད་ཡོད། །
མཉམ་འཛོམས་སྐྱིད་པའི་དུས་ལ། །དམར་ཆུང་སྙིང་གི་གཏམ་འདི། །
དཀར་པོའི་དར་ལ་བྲིས་ཏེ། ཁྱོད་ཀྱི་མགུལ་ལ་སྒྲོན་ཆོག །
- 55 -



ས་མཐོའི་བུ་མོ།
སྐྱོན་མཚང་བརྟོལ་བའི་མདའ་མོ།
རིན་ཆེན་བདེ་སྐྱིད།
(དཔལ་བརྩེགས།)
སྐྱབས་བསླུ་མེད་དཀོན་མཆོག་རྣམ་གསུམ་མཁྱེན། །
མི་གཅིག་པུར་བསྡད་པའི་བསམ་གཞིག་གིས། །
ལར་ལྟ་སྤྱོད་བཟང་ངན་འབྱེད་དཀའ་མོད། །
རྒྱུན་རིང་པོར་འགྲོགས་ན་བཟང་ངན་ཤེས། །
མི་བསམ་སྤྱོད་ལོག་པའི་སྣང་ངོར་རུ། །
སེམས་དཀར་པོའི་ལྷག་བསམ་ནག་པོར་འཆར། །
གཏམ་དྲང་པོར་བཤད་ཀྱང་རྫུན་དུ་སེམས། །
ངག་འཇམ་པོས་སྨྲས་ཀྱང་རྩུབ་པོར་གོ །
ནོར་ཟང་ཟིང་ཕྱིར་དུ་རང་སྲོག་བཏང་། །
དངུལ་ཕྲན་བུའི་ཆེད་དུ་གཞན་སྲོག་བཅད། །
རྒྱུད་ཞི་དུལ་ཅན་ལ་རྗེས་ལུས་ཟེར། །
རང་སྐད་ཡིག་སྨྲ་ལ་རྙིང་ཞེན་ཟེར། །
56 -



སྤྱིའི་དེབ་གྲངས་གསུམ་པ།
ལམ་ཞི་བདེའི་དམ་ཆོས་རྫུན་མ་ཟེར། །
དེ་སྒྲུབ་མཁན་རྣམས་ལ་རྨོངས་དད་ཟེར། །
ལས་རྒྱུ་འབྲས་མི་བདེན་བཤད་ཚོད་ཟེར། །
རང་མི་རིགས་རང་རླག་དཔའ་བོར་གྲགས། །
ལས་དྲང་བདེན་བྱེད་པར་ཅོལ་ཆུང་ཟེར། །
མི་ལ་རྒྱ་ཅན་ལ་ཀླད་རྙིང་ཟེར། །
གཏམ་ཁུངས་མེད་མང་ན་གསར་གཏོད་ཟེར། །
མི་མདོ་མེད་དེང་རབས་མཁས་ཅན་ཟེར། །
གཏམ་ཁུངས་མེད་རྫུན་གྱི་འཁོར་ལོ་བསྐོར། །
རྒྱུད་དགེ་མེད་སྲོག་གཅོད་རྐུ་ཇག་འབད། །
རྐྱེན་མི་འདོད་སྣ་ཚོགས་ཐོག་ཏུ་འབབ། །
འབྲས་ཐར་མེད་དམྱལ་དོང་གཏིང་ཟབ་ལྷུང་། །
རང་བྱ་ངན་རང་ལས་འདའ་ས་མེད། །
ལས་ཚུལ་བཞིན་བྱས་ན་མི་དགའམ། །
ཡིད་རྣལ་མར་སོམས་དང་བློ་གསར་ཚོ། །
ལས་འབྲས་བུར་སོམས་དང་སྐྱེས་བུ་ཚོ། །
ངག་རེ་ཞིག་ཐལ་བར་སོང་ན་ཡང་། །
རྐྱེན་མ་རབས་ཀུན་སློང་ང་ལ་མེད། །
ཡིད་ཀུན་སློང་བཟང་པོས་བསྐུལ་ལགས་པས། །
ཁྱེད་ཀློག་པོར་ཕན་ཞིག་ཐོགས་པར་ཤོག །
- 57 -



ས་མཐོའི་བུ་མོ།
དགའ་བའི་ཕ་ཡུལ།
བྱམས་པ་ཆོས་སྒྲོན།
(དཔལ་བརྩེགས།）
ཚངས་སོགས་འཇིག་རྟེན་བྱེད་པོས་མ་བསྐྲུན་ཞིང་། །
སྐྱེ་རྒུའི་ངལ་དུབ་རྔུལ་ཆུས་མ་ཚོས་པའི། །
རྒྱལ་མོ་དངུལ་ཆུའི་རླབས་ཀྱི་ཁུགས་སོ་རུ། །
རང་བྱུང་མཛེས་པའི་དཔལ་གྱི་སྙན་པ་འབར། །
འཆི་མེད་བདུད་རྩིའི་དཔལ་ལ་ཅོ་འདྲི་ཞིང་། །
མ་སྨད་དྲང་སྲོང་མཆོག་གི་བཏུང་འོས་ཆབ།
ཡིད་འཕྲོག་པདྨ་དཀར་པོའི་མདངས་ཆགས་པའི། །
དྭངས་གཙང་འོ་མའི་མཚོ་ཞིག་འདི་རུ་མཆིས། །
འཆར་ཁའི་མདངས་ཅན་ལྷུན་པོ་བྱེ་བ་བརྒྱ། །
ཉི་མའི་འོད་ཀྱིས་བཞུས་པའི་བྱེ་རུའི་ཞུན། །
ས་ལ་འཁྱིལ་འདྲའི་ཆུ་བོའི་གཏེར་ཁ་འདིའི། །
གྲགས་སྙན་ཕྱོགས་ཀྱི་བུ་མོའི་རྣ་རྒྱན་བྱས། །
58



སྤྱིའི་དེབ་གྲངས་གསུམ་པ།
འདོད་འཇོའི་མར་གསར་བཞུས་པའི་ཁུ་བ་ལ། །
བསླད་མེད་བཙོ་མ་གསེར་གྱིས་མདངས་ཕྱུང་བའི། །
མ་བཅོས་གུར་གུམ་མཚོ་མོ་འདི་འོ་ཞེས། ། ་
ལྷ་དབང་མིག་སྟོང་བགྲད་པ་འདི་རུ་མཆིས། །
ལྗོན་ཤིང་ཕྲེང་བ་བསྟར་བའི་ཁོར་ཡུག་ལ། །
གཡུ་ཡི་ནིའུ་གསིང་ལག་མཐིལ་ལྟར་སྙོམས་ཞིང་།
ཡིད་འོང་ཆུ་སྐྱེས་གསར་པའི་ཚོམས་བུ་ཡང༌། །
ཁྲ་ཆུང་མིག་གི་དཔྱིད་དུ་འདི་ན་ཤར། །
གཡུ་ལོའི་ཡལ་འདབ་བཞད་པའི་ཚང་ཚིང་ནས། །
གསར་སྐྱེས་ལྕུག་ཕྲན་ལྡེམ་ལྡེམ་གཡོ་བའི་རྩེར། །
སྙན་འགྱུར་དཔྱིད་ཀྱི་བུ་མོ་སྨྱོས་པའི་ངག །
ཐོས་འཛིན་དབང་པོའི་གསོས་སུ་འདི་ནས་སྨིན། །
ཐུགས་རྗེའི་ཆུ་འཛིན་གཡོ་བའི་སྟངས་ཀ་ལས། །
འདོད་དགུའི་བྱིན་རླབས་སྩོལ་ལ་ཐོགས་མེད་པའི། །
གནས་དང་ཡུལ་གྱི་མཁའ་འགྲོའི་ཚོགས་རྣམས་ལ། །
མཆོད་ཅིང་བསྟོད་པའི་དགྱེས་པ་འདི་ནས་བསྐྱེད། །



ས་མཐོའི་བུ་མོ།
འཇིགས་རུང་འཁོར་བའི་འཕྲང་ལས་སྐྱོབས་པའི་གཉེན། །
ཞི་བསིལ་ཐར་པའི་གྲོང་དུ་འཁྲིད་པའི་གྲོགས། །
ཆགས་སྡང་འཁོར་བའི་ཚ་གདུང་སེལ་བའི་སྨན། །
དམ་ཆོས་བསྟན་པའི་བཤེས་གཉེན་འདི་ན་བཞུགས། །
ཡུལ་འདིའི་རང་བྱུང་བཀོད་པའི་ངོ་མཚར་འབུམ། །
ལེགས་བྱས་བསོད་ནམས་བྱེ་བས་གྲུབ་པའི་གནས། །
ཀུན་བཟང་ཞིང་གི་དོ་ཟླ་འོས་སོ་ཞེས། །
མཚོ་སྐྱེས་རྒྱལ་བ་མཆོག་དེས་གསུངས་ཞེས་ཐོས། །
འགྲོ་བའི་གཉེན་གཅིག་མཚོ་སྐྱེས་མཚན་མོའི་མགོན། །
ཐུགས་བསྐྱེད་འོད་དཀར་བཀྱེ་བའི་རྟེན་འབྱུང་ལས། །
རང་བཞིན་ཆོས་སྤྱོད་དགེ་བཅུས་སྣང་བའི་ཞིང་། །
དཔལ་འབར་གཡང་སྡེ་ཕྱུག་མོའི་དབུས་སུ་བསྟམས། །



སྤྱིའི་དེབ་གྲངས་གསུམ་པ།
རྨི་ལམ་ནང་གི་ཕ་ལོ།
ཞེས་སྐྱིད།
(དཔལ་བརྩེགས། )
དཔྱིད་དཔལ་བུ་མོ་འཛུམ་གྱིས་སླེབས་ཤིང་དཔྱིད་རླུང་བསིལ་མོ་དལ་གྱིས་ལྡང་། །
མི་རྣམས་དགའ་བའི་འཛུམ་མདངས་དགོད་ཀྱང་བདག་སེམས་དབུས་སུ་སྨུག་ལོང་ཞིག།
བགྲང་བྱ་བཞི་ཡི་ཟིན་ཐོའི་གསེབ་ནས་ཁྱེད་དང་འབྲེལ་བའི་གསང་ཚིག་སྟེ། །
སྐྱོ་ངལ་སྟོང་གི་རྦ་རླབས་འཕྱུར་བའི་མིག་ཆུ་ཞིག་གི་ལོ་རྒྱུས་རྙེད། །
བྱམས་ལྡན་མ་ལོའི་བརྩེ་བ་མ་བསམ་ཀླད་མེད་སྤུན་ཟླའི་རྗེས་སུ་རྒྱུག །
མིང་སྲིང་བཞི་པོར་ཤ་ཚ་མ་སྐྱེས་གྱོད་དང་དགྲ་ཡི་ཁ་མཆུ་བསླངས། །
གནས་ལུགས་མང་པོའི་རྫོགས་ཚིག་མཐའ་ནས་ངུ་ངག་གྱེར་བའི་མ་སྨད་ལྔ། །
ཐལ་སྐྱ་འཕྱུར་བའི་སྐྱེད་རྩར་བསྐྱུར་ནས་རྒྱང་དུ་བཞུད་པ་ཡ་རེ་ང་། །
ཚེ་གཅིག་ལས་འཕྲོ་མཉམ་དུ་སྐྱེལ་བའི་འདུན་མའི་རྒྱང་ཐག་ཆད་ན་ཡང་། །
ཚེ་སྔོན་ལས་ཀྱིས་གཏན་དུ་ཕབ་པའི་ཕ་བུའི་བརྩེ་དུང་ལྷོད་མི་སྲིད། །
བྱམས་བརྩེ་དྲོན་མོའི་གཟི་འོད་མཇལ་བའི་མཉམ་འཛོམས་དུས་ཤིག་རེ་སྒུག་ཡོད། །
མཚན་གཉིད་སྟུག་པོའི་རྨི་ལམ་འགྲིམས་ཀྱང་གངས་དཀར་སེམས་ཀྱི་དྲན་ཤིང་ཡིན། །
- 61 -



ས་མཐོའི་བུ་མོ།།
དཀའ་ཚེགས་ལོ་ཟླར་ད་ཕྲུག་བསྒྱུར་བའི་ཞེ་ཁྲེལ་འོས་པའི་མི་དེ་ལ། །
ད་དུང་ཕ་ཞེས་བརྩེ་བ་བཅོལ་བར་བཟང་ངན་མི་ཤེས་གླེན་མོ་ཞེས། །
མི་སྙན་གཏམ་ངན་ཡང་ཡང་ཐོས་ཀྱང་བདག་སེམས་དབུས་ཀྱི་དམར་ཆུང་སྙིང༌། །
ཁྱོད་ལ་འཕྲེང་བའི་བག་ཆགས་ཟབ་མོ་བཟློག་པའི་གནས་ལུགས་ངས་མ་རྙེད། །
བརྩེ་བ་གཉོམ་པོ་རུམ་གང་ཉལ་ནས་མལ་དུ་ལོག་པའི་ངའི་སེམས་པ། །
རྨི་ལམ་སྐྱིད་པོའི་ཐང་ཆེན་འགྲིམས་ནས་ཁྱེད་ཀྱི་ཕྱོགས་སུ་ཐེངས་མང་ཕྱིན། །
ལས་ངན་བུ་མོའི་མི་ཚེའི་ཕྲེང་བ་འཆི་བདག་རལ་གྲིས་མ་བཅད་གོང༌། །
བརྩེ་བ་སྣུམ་པོའི་མངར་ཁ་ཐེངས་གཅིག་སླར་ཡང་གནང་བའི་རེ་བ་ཡོད། །
ཕ་ས་སྐྱིད་པོའི་མི་ཁ་འགྲིམ་བཞིན་བཤུལ་ལམ་རིང་མོ་ཡུན་གྱིས་བརྒལ། །
ས་མཐའི་ཡུལ་ནས་མཚན་ལྗོངས་ཞིག་ལ་མལ་ཁང་དྲོན་མོའི་ལྡིང་ཁང་ནས། །
སྔོ་བསང་དྭངས་མའི་གཞིས་ཁྱིམ་ངོགས་ཀྱི་ཟླ་བ་དཀར་པོ་མཐོང་ཐེངས་རེར། །
བརྩེ་བ་དྭངས་མོའི་འོ་མཚོའི་དབུས་ཀྱི་ཕ་ལོ་ཁྱེད་ཉིད་བུ་མོས་དྲན། །
ཁྱེད་ལ་འཕྲེང་བའི་སེམས་པ་དམར་པོ་ཚལ་བརྒྱར་གས་ཀྱང་སུ་ཡིས་མཐོང༌། །
དྲན་སེམས་མཆི་མའི་རྒྱ་མཚོ་བསྐྱིལ་ཡང་སེམས་གསོའི་འཚམས་འདྲི་ངས་མ་ཐོབ། །
སྐྱོ་སྡུག་ངག་གི་ཉིན་མཚན་བོས་ཀྱང་ཨ་ལན་སྟེར་མཁན་སུ་ཞིག་ཡོད། །
རྒྱུ་འབྲས་མེད་པའི་འཇིག་རྟེན་འདི་རུ་འཚོ་སྡོད་བྱས་ཀྱང་དོན་སྙིང་ཅི། །



སྤྱིའི་དེབ་གྲངས་གསུམ་པ།
ངས་དེ་རིང་ཁྱོད་གཞི་ནས་ངོ་ཤེས་སོང་།
འཛིན་གྲྭ་གཅིག་པའི་སློབ་གྲོགས་ཞིག་ལ།
ཞེས་སྐྱིད། །
(དཔལ་བརྩེགས། )
མཐོང་བའི་མོད་ལ་དྲན་པའི་མཚོ་མོ་ཐོལ་གྱིས་དཀྲུགས་པའི་གསར་སྐྱེས་ཞིག །
མཐོང་ཐོས་ཡོད་ཚད་གད་མོར་བརྩི་བའི་གཡོ་འཕྲུལ་བྱང་བའི་གར་མཁན་ཞིག །
རང་གི་ཡོད་ཚད་མཐོ་རུ་འདེགས་པའི་རང་རྩིས་ཅན་གྱི་མི་བུ་ཞིག ། །
ཁྱོད་ཉིད་མཐོང་ཚེ་ཡི་ག་ལོག་ལས་གཞན་གྱི་ཚོར་བ་ཅི་ཞིག་མཆིས། །
དགའ་སྡུག་གང་ལ་དཔྱད་པ་མི་ཤེས་ཐག་རིང་གླེན་མོ་བདག་གིས་ཀྱང་། །
སེམས་སྣང་མཐུན་པའི་གྲོགས་དང་མཉམ་དུ་གླེང་མོལ་བྱེད་པའི་ཚིག་མཚམས་སུ། །
གཅིག་དང་མི་མཐུན་སྙིང་ལ་གཟན་པའི་རྒྱུན་མཐོང་ཁྱེད་ཀྱི་གཤིས་ཀ་ལ། །
མི་འདོད་མི་འོས་གཏམ་གྱི་ཟུར་སྒྲོས་གང་བྱུང་ངག་གིས་ལབ་མྱོང་ཡོད། །
ང་དང་ཁྱོད་བར་ཆ་རྒྱུས་མེད་པས་མ་བརྟག་སེམས་ཀྱི་འཆར་འཁྲུལ་ལས། །
ཅི་ཡང་དྲན་མེད་ཐོལ་གྱིས་འདའ་དུས་སྨྲ་བ་མང་པོའི་ཁ་སྒོ་ལས། །
རྩོམ་རིག་གསར་བའི་སྐྱེད་ཚལ་འདི་རུ་སྙན་ཚིག་གྱེར་བའི་བུང་བ་ཞེས། །
བསྟོད་པའི་གྲུ་ཆར་ཆར་དུ་བསྙིལ་ཡང་དང་ལེན་བྱེད་པའི་མོས་པ་དབེན། །



ས་མཐོའི་བུ་མོ།
སྐར་ཆ་རེ་རེའི་ཐག་སྒྲའི་བར་ནས་ལོ་དང་ཟླ་བ་ཡུད་ཀྱིས་འདས། །
འདྲ་མིན་གཏམ་གྱི་གླེང་བརྗོད་བར་ནས་ལྟ་སྟངས་གསར་བའི་རུམ་ཁ་རྙེད། །
རྒྱུས་ཡོད་གྲོགས་ལ་བརྩེ་བ་ཟབ་ཅིང་ཤེས་བརྩོན་མཐར་ཕྱིན་སློབ་མ་སྟེ། །
བརྟག་ཅིང་དཔྱད་པའི་རིག་པའི་བསམ་ངོར་ཁྱོད་ཀྱི་བསམ་བློ་ངོ་མ་ཤེས། །
བསྟར་དུ་བསྒྲིགས་པའི་ཚིག་རྐང་རེ་རེར་སྙན་ཚིག་དྭངས་མོའི་སྡེབ་སྟངས་རེ། །
སྡེབ་སྦྱོར་ངག་གི་འགྱུ་བག་རེ་ལ་འཚོ་བ་ངོ་མའི་དབྱངས་རྟ་རེ། །
རང་སེམས་དམར་པོས་སྡང་ཞེན་ཡོད་ཚད་རྗེན་དུ་ཕབ་པའི་གླུ་དབྱངས་དེ། །
ཐོས་འཛིན་ཟུང་གི་ལོངས་སྤྱོད་བྱས་པས་བདུད་རྩི་མངར་མོའི་བྲོ་བ་མྱོང༌། །
ཧོར་གཙང་འཇིགས་ཁོ་གཙུག་ཏུ་བཀུར་ཞིང་ཁོང་གི་གསུང་སྒྲོས་མན་ངག་རེ། །
མི་ཚེ་ཞིག་གི་ཁ་ཏོན་བྱེད་པའི་དད་གུས་ཅན་གྱི་སློབ་གྲོགས་ཁྱོད། །
ནམ་ཞིག་ཚེ་ན་ཤེས་བརྩོན་དཔྱིས་ཕྱིན་འཇིགས་མེད་གཉིས་པའི་མིང་བྱང་དེ། །
ཁྱོད་ལ་དབང་བའི་སྨོན་པ་གཙང་མ་བདག་གིས་བཅོས་མིན་ལན་བརྒྱར་བགྲངས། །
༢༠༠༩ ༥ ༡༡ སློབ་གྲོགས་དེའི་རྩོམ་ཡིག་ཁག་ཅིག་མཐོང་རྗེས་སུ།
- 64-



སྤྱིའི་དེབ་གྲངས་གསུམ་པ།
ཡིད་བརྟན་མེད་པའི་གྲོགས་མོ།
ཞེས་སྐྱིད། །
(དཔལ་བརྩེགས།)
དང་ཐོག་མཇལ་འཕྲད་འཛུམ་ཟེར་ཉི་འོད་ལས་ལྷག་པར། །
དྲོ་སྐྱིད་ཚོར་བ་དམར་ཆུང་སེམས་གཏིང་ལ་སིམ་སོང་། །
གཏམ་འཇམ་ཁམས་བདེ་འདྲི་བའི་ཚིག་སྦྱོར་ནི་སྙན་པས།
བློ་གཏད་གྲོགས་མོར་བརྩི་བའི་ཡིད་འཛིན་ཞིག་འཆར་སོང་། །
འགྲོགས་འདྲིས་དུས་ཡུན་མ་རིང་ཟླ་གཅིག་གི་རིང་ལ། །
མི་སྙན་སྨྲ་བརྗོད་ལབ་བརྡོལ་སྒྲ་འཛིན་གྱིས་ཐོས་ཤིང༌། །
ཁོ་མོར་འབྲེལ་བའི་སྔོན་བྱུང་ལོ་རྒྱུས་ཀྱི་བརྒྱུད་རིམ། །
དྲན་འཛིན་བློ་ངོར་དོགས་སློང་ནག་ཐིག་ཅིག་བསྒོས་སོང་། །
བརྟག་དཔྱད་བློ་གྲོས་མར་མེའི་འོད་མདངས་ཀྱི་ལམ་ནས། །
གཞན་གྱིས་གླེང་བའི་ལབ་བརྡོལ་གོ་ཐོས་ཀྱི་རང་བཞིན། །
ངན་ངོན་གཡོ་སྒྱུའི་ལམ་ཕྱོགས་ཁྱོད་རྒྱུད་ལས་འབྱུང་བ། །
རྨོངས་འཐུམས་བུ་མོ་ངས་ཀྱང་ཟུར་ཙམ་ཞིག་རྟོགས་སོང་། །



ས་མཐོའི་བུ་མོ།
ཡོན་ཏན་སྦྲང་རྩིར་སྨིན་པའི་ངེད་ཅག་ལ་མཚོན་ན། །
རྒན་གྱི་ཐུགས་ལ་བབ་མིན་རང་ཉིད་ཀྱི་གཤིས་དང་། །
བྱ་བ་གང་སྒྲུབ་ངལ་བ་ཁྱད་བསད་དུ་བགྱིས་པའི། །
བློ་དང་སྤོབས་པའི་དམིགས་འདུན་ཡོད་མེད་ལ་རག་ལས། །
རྟག་བརྟན་ཕན་སེམས་དྲང་མོ་ངང་རྒྱུད་ལ་མེད་ཚེ། །
ཁྱོད་ལ་ཕན་འདོད་ཟེར་བ་མིད་པ་ཡི་གཏམ་དང་། །
དགའ་གདུང་སེམས་ལ་མེད་པའི་བཅོས་འཛུམ་གྱི་མིག་མདའི། །
ཁྱོད་ལ་ཡིད་ཆེས་བྱེད་པའི་སྐྱེ་བོ་ནི་རྙེད་དཀའ། །
ཕྱོགས་ཀུན་རྒྱས་པར་འགྲོ་བའི་དེང་སྐབས་ཀྱི་དུས་འདིར། །
ལུགས་མཐུན་ཀུན་སྤྱོད་ལྡན་མིན་སུ་ཡིས་ཀྱང་རྟོགས་ནུས། །
ངན་སེམས་དུག་མེ་འཇོམས་པའི་བསིལ་ཆབ་ཞིག་མེད་ཚེ། །
ནམ་ཞིག་ཤེས་ལྡན་ཡོད་ཚད་ཁྱོད་ཕྱོགས་ལ་སྡང་སྲིད། །
- 66 -



སྤྱིའི་དེབ་གྲངས་གསུམ་པ།
ང་ཚོ་བག་ལ་འཁུམས་དོན་མེད།
ཞེས་སྐྱིད།
(དཔལ་བརྩེགས།）.
རང་སྣང་མཐོ་རུ་འཛིན་པའི་ཀླད་ཆུང་འགས། །
འ་ཅག་བོད་ཀྱི་བུ་མོ་ཡོད་ཚད་ལ། །
ཐོབ་དང་དབང་ཐང་མེད་ཅེས་དམའ་འབེབས་དང༌། །
བརྙས་བཅོས་ཟུར་མིག་བཙན་པོ་རྟག་ཏུ་གཡོ། །
བུ་དང་བུ་མོའི་ཐ་སྙད་ཐ་དད་ལས། །
མི་ལུས་རིན་ཆེན་ཐོབ་ཚུལ་འདྲ་མཉམ་དང་། །
དབང་ལྔ་སྒོ་གསུམ་རྣམ་དཔྱོད་རིག་བློ་མཉམ། །
ཅི་ཕྱིར་ཁོ་པའི་མིག་ལ་དེ་འདྲ་གཟན། ། །
སྤུན་དང་ན་ཟླ་གཉེན་དང་ཁྱིམ་མཚེས་བར། །
རང་གཞན་རྒྱབ་འགལ་གཏོང་བའི་དཀྲུགས་ཤིང་དང་། །
དབྱེན་དང་འདུ་འཛིའི་ངན་ངོན་གཡོ་སྒྱུའི་ཚོགས། །
འ་ཅག་བུ་མོས་བསླངས་ཞེས་ཁོ་པས་དམོད། །



ས་མཐོའི་བུ་མོ།
བྱང་ཕྱོགས་གངས་ཅན་ལྗོངས་ཀྱི་བུ་མོ་ཚོ། །
རྟག་ཏུ་ཕ་རོལ་བཙན་པོའི་གཉའ་འོག་ནས། །
ཉམ་ཆུང་མགོ་བོ་མར་ལ་དུད་དོན་མེད། །
སྐྱེས་གཟུགས་ཤེས་རིག་སྤོབས་པས་གྱེན་དུ་བསྒྲེང་། །
རབ་གསལ་སྤྱན་གྱིས་གོ་ལའི་ཁྱོན་ལ་གཟིགས། །
འགྱུར་མེད་བློ་སེམས་སློབ་གླིང་འཛིན་མར་ཕྱོགས། །
སྒྲ་འཛིན་དབང་པོ་ཤེས་བྱའི་དབྱངས་ལ་གཏོད། །
མ་འོངས་སྤྲོ་སྐྱིད་བསུ་བར་སྔོན་དུ་བསྐྱོད། །
བརྩོན་འགྲུས་ཆར་གྱི་འབབ་རྒྱུན་མ་ཆད་དང་། །
ལྷག་བསམ་ཉི་འོད་ཟེར་མའི་གཟི་མདངས་འོག །
རེ་བཞག་སྟོང་གི་མུ་མེད་ཞིང་ཐང་དུ། །
རྒྱལ་ཁའི་ལོ་ཏོག་འདོད་དགུ་འཛུམ་གྱིས་བཞད། །
དུས་རབས་གསར་པའི་འགྲན་རྩོད་དོ་ར་རུ། །
མཆོག་དམན་སྤུན་ཟླ་སུ་ཞུགས་རང་ལ་དབང་། །
ང་ཚོས་སྙིང་རུས་ལག་གདང་དམ་སྦྲེལ་ནས། །
སྤོབས་སེམས་དང་བཅས་མདུན་ནས་མདུན་དུ་བསྐྱོད། །
རིང་མིན་ལྷོ་གནས་འཛམ་གླིང་ཡངས་རྩེ་ནས། །
གངས་ལྗོངས་བུ་མོའི་སྤོབས་པའི་རྒྱལ་ཁ་སྟེ། །
སྤྲོ་སེམས་བ་དན་དཀར་པོ་མཐོར་བསྒྲེངས་ནས། །
ས་འཛིན་ལྷུན་པོའི་གོང་བ་བརྒལ་ཏེ་འགྲོ ། །
68 -



སྤྱིའི་དེབ་གྲངས་གསུམ་པ།
ཕྱིར་དྲན།
པད་གཡང་།
(དཔལ་བརྩེགས། )
མཚན་ལྗོངས་ཟླ་འོད་གསལ་བའི་དུས་ཚིགས་རེར། །
ཕྱིར་དྲན་གདུང་བས་མེ་ཏོག་རྐང་རེ་བཙུགས། །
དྭངས་གཙང་ལྷ་ཆབ་འབབ་པའི་གཙང་འགྲམ་དེར། །
འདས་སོང་སྙིང་ལ་མཛའ་བས་ཕྱིར་མིག་བལྟས། །
ཉི་ནུབ་མཚམས་སྤྲིན་ལྷུང་བའི་མཚེ་འུའི་འགྲམ། །
ཁྱོད་བརྩེ་སེམས་ལ་ཉར་ཏེ་དྲན་གསོ་ཡོད། །
རྩེ་དགོད་དགའ་སྤྲོའི་སྣང་བས་ཁེངས་གྱུར་པའི།།
སྔོན་ཆད་ཐེངས་རེ་དྲན་སྐབས་སྐྱིད་སྣང་འཆར། །
བརྗོད་འདོད་དོན་བཟང་སྙན་པའི་གཏམ་ཞིག་ལ། །
ཚིག་རྒྱན་ཐ་སྙད་གསར་པ་མེད་ན་ཡང་། །
དུས་བཞི་འགྱུར་བའི་ལོ་ཟླའི་འཁོར་ཕྱོགས་སུ། །
དམར་ཆུང་སེམས་ཀྱི་དྲན་སེམས་རྗེན་པར་མཚོན། །
རྩ་ཆེན་ནོར་གྱི་ལག་རྟགས་མེད་མོད་ཀྱང་། །
བརྩེ་བ་དང་དུ་ལེན་པའི་དམ་བཅའ་ཡོད། །
- 69 -



ས་མཐོའི་བུ་མོ།
ཁ་མཁས་ངོ་འཛུམ་གཡོ་སྒྱུའི་ལས་བྲལ་བས། ། །
དྲང་པོའི་ཚིག་ལ་བདེན་པའི་དཔང་པོ་ཡོད། །
འབབ་ལྡན་ལྷ་ཆབ་མཛེས་པའི་རྐང་འཐུང་གི །
ཚང་ཚིང་གཡུ་ལོ་བསྣོལ་བའི་སྐྱེད་ཚལ་འདིར། །
སྟེང་གི་ལྷ་དང་འོག་གི་ཀླུ་གདོན་སོགས། །
འདི་རུ་དཔང་པོ་མིན་པ་སུ་ཡང་མེད། །
གཏན་དུ་མ་གནས་སོ་སོར་བྲལ་བའི་རྗེས། །
འཚོ་བྱེད་ལྷ་རྗེ་བརྒྱ་ཡིས་མ་འཆོས་པའི། །
གྱེས་བྲལ་གདུངས་བའི་རྨ་ཁ་སྙིང་ལ་ཆགས། །
ལྷན་འཛོམས་རེ་སྒུག་སྐར་ཆའི་འགྲོས་དང་བསྡོངས། །
བསིལ་བསིལ་དཀར་ཆེན་ཟླ་བའི་ངོགས་ལམ་ནས། །
གྲོགས་ཀྱི་བརྩེ་བ་དྲན་པ་ཐེངས་གཅིག་མིན། །
སླར་ཡང་ལས་དང་ལས་འཕྲོ་ཡོད་གྱུར་ན། །
ལྷ་ལྡན་ཁ་བའི་ཞིང་ནས་མཇལ་བར་སྨོན། །
- 70 -



སྤྱིའི་དེབ་གྲངས་གསུམ་པ།
ཁྱེད་རང་ཐད་པ་སྔ་སོང་།
པད་གཡང་། །
(དཔལ་བརྩེགས།）
སྤྲོ་སྣང་སེམས་ཀྱི་འདུན་པ་བརྟས་པས་ལྷན་དུ་འཛོམས་པའི་ཉི་མ་ནུབ། །
དབུགས་རིང་མིག་ཆུའི་ཕེབས་སྐྱེལ་ཞུ་བས་སླར་ཡང་བྲལ་བའི་དུས་ཤིག་སླེབས། །
འདུ་འབྲལ་སྐྱིད་སྡུག་ཚོར་བས་མནར་བའི་གདུང་ཤུགས་དྲག་པོའི་ཁུར་པོ་དེས། །
ཉམ་ཐག་བུ་མོའི་དམར་ཆུང་སྙིང་ལ་སྡུག་གི་ཁུར་བོ་རྫོགས་མེད་བཀལ། ། །
ནང་
ཞོགས་པའི་སྐྱ་མདའ་ཚུར་ལ་བསུས་ཀྱང་གྱེས་བྲལ་སྨུག་ལོང་བདག་ལ་འཐིབས། །
བཅོས་མིན་སེམས་ཀྱི་བརྩེ་བ་ཟབ་ཀྱང་ཚེ་འདིར་འགྲོགས་པའི་ལས་སྐལ་དབེན། །
གྱེས་བྲལ་གདུང་བའི་མྱ་ངན་མེ་ཡིས་སེམས་པ་བསྲེག་པའི་ན་ཟུག་རེས། །
མགྲིན་པའི་བུ་ག་སྨྲ་བའི་སྒོ་ནས་ཁྱོད་ལ་འབོད་པའི་སྨྲེ་ངག་ཤོར། །
སེམས་དང་སེམས་པ་གཅིག་ཏུ་འདྲེས་ཀྱང་ལས་དབང་བཙན་པོས་ཡ་བྲལ་བཏང་། །
བུ་མོའི་སྙིང་ཁམས་སྡུག་གིས་མནར་ཡང་མཇལ་བའི་དུས་ཤིག་ག་དུས་སླེབས། །
ཡུན་ཐུང་ ཚེ་འདིའི་མཇལ་འཛོམས་ཁྲོད་དུ་གནོང་འགྱོད་མེད་པར་དམ་ཚིག་གཙང་། །
དེ་གའི་གཤིན་རྗེའི་བཀའ་ཉེས་ཡོད་ན་བདག་ལ་འབབ་པའི་སྐལ་བ་ཞོག །
7L -



ས་མཐོའི་བུ་མོ།
སྙིང་ལ་བཟོད་དཀའི་ཚོར་བས་མནར་བའི་བྲལ་བའི་དུས་ཚིག་རིང་མོའི་ནང་། །
ལུས་ཟུངས་ཟད་པའི་ཁྱོད་གདོང་འཁོར་ཚེ་སེམས་ལ་བཟོད་དཀའི་ན་ཟུག་འབར།།
བརྗེད་མེད་དྲན་པའི་མིག་ཆུའི་མཚོ་མོས་བདག་གི་ཚོར་བ་མ་ལུས་བསྣུབས། ། །
མྱ་ངན་གདུང་བའི་མེ་ལྕེ་རེ་རེས་ལུས་སེམས་བཅིལ་བ་ཚེ་སྔོན་ལས། །
གྱེས་བྲལ་སྡུག་གི་ཕྲེང་བའི་ཁྲོད་ནས་ཅི་ཞིག་བྱེད་པའི་རྣམ་ཤེས་ཀྱིས། །
འདྲེན་བྱེད་དབང་པོའི་འདབས་གཤོག་ངོས་ནས་བར་མེད་ཆུ་ཐིགས་ས་ལ་བཀྲམ། །
མི་ཁ་དོག་མོའི་འཆལ་གཏམ་མཐའ་དག་མགྲིན་པའི་ལམ་ནས་བར་མེད་བརྡོལ། །
ཉམ་ཆུང་བུ་མོའི་སེམས་ཀྱི་ཚོར་བ་རྨ་དང་གས་ཆག་ཁོ་ནས་ཁེངས། །
དགུན་གསུམ་ཁ་བ་བུ་ཡུག་ཁྲོད་ནས་སྡུག་གིས་ལྕི་བའི་ཁུར་བོ་ཡིས། །
ལྷན་གཅིག་རྫིས་པའི་ངེད་གཉིས་ལས་དབང་འཁྱགས་རོམ་ངར་མོས་བཅོམ་པར་ཐལ།།
སྙིང་ལ་ཆགས་པའི་གསང་གཏམ་བརྗོད་འདོད་ཁོག་ལ་མེ་ལྟར་འབར་ན་ཡང་། །
ཚེ་སྔོན་ལས་འབྲས་བཙན་པོ་ཡིན་ཞེས་གླེང་བའི་དུས་ཤིག་ཡོད་མ་བྱུང༌། །
ཟང་ཟིང་འཇིག་རྟེན་འདུ་འབྲལ་ཁྲོད་ནས་འབྲལ་བའི་སེམས་ཀྱི་འཕང་བ་རུ། །
གང་ལུས་རྟ་བདུན་གཞོན་ནུའི་དགྱེས་འཛུམ་མི་ནུབ་ཐེར་ཟུག་གནས་པས་ན། །
དེ་དང་དེ་མཚུངས་དགའ་སྡུག་ཚོར་སྣང་ཡུད་ཙམ་རྨི་ལམ་ལྟར་མངོན་པས། ། །
ཁྱེད་ཉིད་དྲན་པའི་དཔྱིད་ཀྱི་གླུ་དབྱངས་མགྲིན་པའི་བུ་གར་དབང་མེད་ཐལ། །



སྤྱིའི་དེབ་གྲངས་གསུམ་པ།
ས་སྲོད་སྨག་རུམ་ཁྲོད་ནས་འབོད་པའི་རྒྱང་རིང་ང་ཡི་གྲོགས་མཆོག་ལགས། །
མ་བཅོས་སེམས་ཀྱི་སྙིང་གཏམ་ལན་གསུམ་ཁྱེད་ཀྱི་སྙན་དུ་འབུལ་བའི་གཤིས། །
རྐྱེན་དབང་དྲག་རླུང་བཙན་པོས་ཟླ་ལ་འགྱུར་ལྡོག་ཡུད་ཙམ་ཡོད་གྱུར་ན། །
སྡུག་བསྔལ་མཆི་མའི་དོ་ཤལ་དོར་ནས་དབུས་ཕྱོགས་ཡུལ་ནས་མཇལ་བར་སྨོན། །
- 73 -



ས་མཐོའི་བུ་མོ།
ཁོར་ཡུག་གིས་ང་ལ་བཞག་པའི་
སྙིང་ནད།
ཚེ་རིང་སྒྲོལ་མ།
(དཔལ་བརྩེགས།)
ལྷག་བསམ་མིག་ཟུང་བུ་ཚར་འཁོར་བའི་སྐྱེད་ཡབ་མི་འདོད་ལྔ་ལམ་འགྲིམས། །
སྐྱིད་སྡུག་གཉེར་རིས་གདོང་ལ་བྲིས་པའི་ཨ་མའི་སེམས་རྩ་སྐྱོ་བས་མནར། །
ལས་དབང་གཅིག་པའི་གཅེན་གཅུང་མང་པོས་ཟས་གོས་འཚོལ་བའི་ངལ་དུབ་མཐོང་།།
འདི་ནི་འཇིག་རྟེན་སྔོན་ལས་ཡིན་པས་སུ་དང་གང་ལའང་བཟློག་ཐབས བྲལ། ། །
སྐྱེས་པ་རྣམས་ནི་ལང་ཚོ་གཞོན་པའི་བུད་མེད་མཛེས་མ་རྣམས་ལ་ཆགས། །
བུད་མེད་རྣམས་ནི་རྣམ་ཐོས་སྲས་ལྟར་འབྱོར་ཕྱུག་རྒྱུ་ལ་ལྷག་པར་སྲེད། །
ཁྲ་དང་འུག་པ་ཚང་གཅིག་གནས་ལྟར་བསམ་པའི་འཆར་སྒོ་ཐ་དད་པས། །
འཚོ་གནས་སྐྱིད་སྡུག་མཉམ་དུ་མྱོང་ཡང་མི་ཚེ་འཁྱོལ་བའི་བཟའ་ཚོ་དཀོན། །
ལོ་གསུམ་སྔོན་ནས་ལུས་སེམས་འདྲིས་བའི་ཁྱོ་ཤུག་བཟང་པོའི་མཛའ་སེམས་ཡང་། །
མཆི་མའི་རླབས་རིས་སྔས་སུ་གཡོ་བའི་རྗེས་ལོའི་སྡུག་བསྔལ་རྒྱུ་རུ་མཐོང་། །



སྤྱིའི་དེབ་གྲངས་གསུམ་པ།
མི་ཡུལ་ཁམས་འདིའི་འཚོ་གནས་ཡོད་ཚད་དངོས་སམ་བརྒྱུད་པས་དམྱལ་ཁམས་ལས།།
འབྱུང་འགྱུར་འཚོ་བ་བདེ་སྐྱིད་བསྐྲུན་པའི་སྤོབས་པའི་མདུན་ལམ་གང་དུ་འཚོལ། །
འདོད་རྒུ་འཛོམས་པའི་ཕྱུག་པོ་དག་གིས་བཙན་གྱིས་བསྐྲད་ཀྱང་སླར་ཡང་འདུ། །
དབུལ་ཕོངས་མི་ཡིས་སྨེ་ངག་སྐད་ཀྱིས་རིངས་ནས་བོས་ཀྱང་རྒྱང་ནས་གཡོལ། །
བྱམས་བརྩེ་ལྷག་བསམ་ཕྱི་ཐག་ཅན་གྱི་སྲོལ་རྒྱུན་བཟང་པོ་ནུབ་བོ་ཞེས།
བདག་གིས་སྐྱོ་བའི་སྨྲེ་ངག་བཏོན་ཀྱང་རྣ་བ་གཏོད་མཁན་སུ་ཞིག་ཡོད། །
སྤུན་ཟླ་མང་པོས་ལས་ལ་མི་བརྩོན་གཞན་ལ་སློང་བའི་ལག་ཟུང་མཐོང་། །
ན་མཉམ་མང་པོས་ཉིན་མཚན་མེད་པར་རྐུ་འཕྲོག་ཇག་པའི་རྣམ་ཐར་ཐོས། །
ཁེ་ཚོང་གཉེར་བའི་བྲེལ་ཟིང་ཁྲོད་ནས་ཨ་ཁུ་འབྲོག་པའི་ཕམ་ཁ་ཚོར། །
རང་སྡེ་རིགས་ཀྱི་བྱ་སྤྱོད་མང་པོས་ང་ཡི་སྙིང་ལ་ཚེར་མ་བསྣུན། །
ཉིན་དང་མཚན་དུ་འབད་པས་སྦྱངས་ཀྱང་ས་སུ་ག་བའི་འཇུག་ཚུལ་རྨོངས། །
ཟས་བཅད་གཉིད་བཅགས་ཨུ་ཚུགས་བཙན་པོས་ལས་ལ་འཁྱུད་ཀྱང་མཇུག་འབྲས་མེད།།
རིགས་ཞེན་ལ་རྒྱའི་མི་རིགས་འདི་ཡི་རྒུད་སྐྱོབ་བསམས་ཀྱང་ནུས་པ་དབེན། །
བསམ་པའི་འཆར་སྒོ་ནང་དུ་བཀུག་ན་རང་ཉིད་རང་ལའང་ཡི་ཐང་ཆད། །
A
|
འཚེ་མེད་ཞི་བ་དམ་པའི་ལྷ་ཆོས་ལྷགས་རླུང་ཁྲོད་ཀྱི་མར་མེ་དང་། །
འཚོ་གནས་མི་ཆོས་རིག་གནས་བྲལ་བའི་གཅེར་བུར་བུད་པའི་མི་རིགས་གཉིས། །
བསམ་ཞིང་བསམས་ན་ཤི་མིན་གསོན་མིན་གཟའ་གྲིབ་ཕོག་པའི་ནད་པ་བཞིན། །
ལངས་མ་འགྱེལ་འདི་ལྷོ་གླིང་ཁམས་ན་འཚོ་སྡོད་བྱས་ཀྱང་མགོ་བོ་དམའ། ། །



ས་མཐོའི་བུ་མོ།
རྨི་ལམ་གྱི་ཞིང་ཁམས།
ཡེ་ཤེས་ལྷ་མཚོ།
(དཔལ་བརྩེགས།)
མདང་སོང་རྨི་ལམ་ནང་དུ། །ས་སྐྱིད་རི་འགེམ་ལ་ཁར། །
སྦྲ་སྨུག་གྲུ་བཞིའི་ནང་ནས། །དྲིན་ཅན་མ་ལོ་མཇལ་བྱུང་། །
དཀར་གསུམ་ཟས་ལ་རོལ་བཞིན། །སྐྱིད་སྡུག་སྤེལ་མའི་གཏམ་རྣམས། །
མ་ཡི་སྙན་ལ་ཕུལ་ཡང༌། །མི་རྟག་མཚན་མོའི་འཁྲུལ་སྣང་། །
མིག་ཟུང་ཡར་བལྟོས་གཅིག་ལ། །སྐྱ་རེངས་མཐའ་ནས་གསལ་བྱུང་། །
རྒྱུས་མེད་མི་ཡུལ་འདི་རུ། །གྲོགས་མེད་གཅིག་པུར་ལུས་འདུག །
རིན་ཆེན་མི་ལུས་ཐོབ་ཀྱང་། །ངེས་མེད་འདུ་འཛིའི་གྲོང་དུ། །
དོན་མེད་གཅིག་པུར་འཁྱམས་པས། །བུ་མོའི་སྣང་བ་སྐྱོ་སོང་། །
སློབ་དཔོན་དམ་པ་མཇལ་ཡང་། །ཆོས་ཀྱི་གནས་ལུགས་མ་ཤེས། །
བདེན་དོན་མ་མཐོང་གོང་ལ། །གཞོན་ནུའི་ལང་ཚོ་ཟད་སོང༌། །



སྤྱིའི་དེབ་གྲངས་གསུམ་པ།
ཕྲ་ཞིབ་ལས་འབྲས་གནད་ལ། །ངེས་པའི་ཡིད་ཆེས་ཐོབ་ཀྱང་། །
སྤངས་བླངས་ཚུལ་བཞིན་མེད་པས། །སྐྱོ་སེམས་དྲག་པོས་གཡོགས་བྱུང་། །
sཆ
སློབ་གྲྭའི་གླིང་དུ་འབྱོར་ཀྱང་། །རྣམ་གཡེང་དབང་དུ་ཤོར་སོང་། །
དགའ་ཉེ་སྤུན་མཆེད་འཛོམས་ཀྱང་། །མི་རྟག་སོ་སོར་བྲལ་ངེས། །
དྲིན་ཅན་ཡབ་ཡུམ་གཉིས་པོ། །ད་ལྟ་སྐུ་ཁམས་བཟང་ཡང་། །
དབུ་སྐྲ་དུང་ལྟར་དཀར་བས། །སེམས་ལ་གྲང་ཤོར་འོང་གི །
ཀྱེ་མ་འཁོར་བའི་ཆོས་འདི། །ཡོད་ཀྱང་ཟད་ཀྱིས་དོགས་པ། །
མེད་ལ་རྙེད་ཀྱི་དོགས་པ། །ཀུན་ཀྱང་སྡུག་བསྔལ་རང་བཞིན། །
ཆེན་པོའི་ཤེས་བྱ་མེད་ཀྱང་། །དོན་ལྡན་ལས་ལ་གཞོལ་ཞིང་། །
རང་ལུས་རང་ལ་དབང་བས། །གུ་ཡངས་ནང་ནས་འཁྱོལ་སོང་། །



ས་མཐོའི་བུ་མོ།
སྨོན་པའི་ལབ་རྡོལ།
ཡེ་ཤེས་ལྷ་མཚོ།
(དཔལ་བརྩེགས།)
ཡར་བལྟས་རྫ་རི་སྨུག་པོ་གངས་ཀྱིས་བཟུང་། །
མར་བལྟས་ལྷ་ཆབ་ཟིལ་མ་འཁྱག་པས་བསྡམས། །
གྲང་ངར་ལྷགས་རླུང་ཁྲོད་ཀྱི་བུ་མོ་ངས། །
དྲོད་འཇམ་དཔྱིད་དཔལ་སྒུག་བཞིན་ས་མཐར་གནས། །
གསེར་ལྷག་བརྒྱད་གཉིས་ལང་ཚོ་ཡུད་ཙམ་ཞིག །
གཞོན་ལུས་འདབ་ལག་རྒྱས་སའི་རང་ཡུལ་དང་། །
ལས་དབང་བཙན་པོ་ཁྱེད་ཀྱིས་ཁ་བྲལ་བཏང་། །
ས་མཐའི་རླུང་འཚུབ་ཁྲོད་ནས་མིག་ཆུ་ཤོར། །
ང་ཡི་སྡོད་གནས་རྒྱུས་མེད་གཞན་གྱི་ཡུལ། །
ང་ཡི་སློབ་གྲོགས་རང་མིན་གཞན་གྱི་རིགས། །
ང་ཡི་སྦྱོང་བྱ་རང་མིན་གཞན་གྱི་སྐད། །
ང་རང་ས་མཐའི་ཡུལ་ནས་སེམས་པ་སྐྱོ། །
8-



སྤྱིའི་དེབ་གྲངས་གསུམ་པ།
གཞན་ཡུལ་ཡིན་ཡང་རང་ཁྱིམ་ལྟ་བུ་ཡོད། །་
རིགས་གཞན་ཡིན་རུང་འགྲོགས་ཡུན་རིང་བས་དུང༌། །
ཙི་ནའི་སྐད་ཡིག་ཡིན་རུང་དགོས་མཁོ་ཆེ། །
སྐབས་འགར་ཡ་ཆུང་སེམས་པ་སྤྲོ་བས་ཁེངས། །
ལྟེ་ཁྲག་གངས་ལྗོངས་ཕྱུག་མོར་འཕོས་ན་ཡང༌། །
སྟོན་མཇུག་སྡོང་ལོ་རླུང་གིས་འདེད་པ་བཞིན། །
ངེས་མེད་ས་མཐར་འཁྱམས་པའི་ལས་དབང་ལ། །
བསམ་ཞིང་བསམ་བཞིན་ཡིད་མུག་ལྷག་པར་སྐྱེ། །
བྱམས་ལྡན་ཕ་མའི་གཅེས་སྐྱོང་གིས་བཏང་བའི། །
ཁོ་མོའི་སེམས་ཁམས་དགུན་ཆུ་གྲང་མོ་བཞིན། །
རྒྱུས་མེད་ས་མཐའི་ཡུལ་གྱི་འཚོ་བ་འདི། །
ཡིད་ཁུངས་མཆི་མས་བཙོས་པའི་གཏམ་རྒྱུད་ཡོད། །
རང་རིགས་ཁ་བའི་ལྗོངས་ལ་བློ་དཀར་ཡང༌། །
རང་ནུས་ཞན་པས་རང་མགོ་རང་མི་ཐོན། །
རང་ཡུལ་ཡར་རྒྱས་བཤད་ཀྱང་ཁྲེལ་བའི་རྒྱུ། །
རང་གི་ལས་དབང་བསམ་ཚེ་ཡིད་རེ་སྐྱོ། །
- 79 -



ས་མཐོའི་བུ་མོ།
སྐབས་འགར་བདག་སེམས་ངལ་ཞིང་དུབ་པའི་ཚེ། །
སྒོམ་དང་ཉམས་ལེན་ཅི་ཡིན་མི་ཤེས་ཀྱང་། །
མི་མེད་ལུང་སྟོང་རི་དྭགས་རྒྱུ་བའི་གནས། །
ཁུ་སིམ་དབེན་པའི་རི་ལ་ཉལ་བར་འདོད། །
- 80 -



སྤྱིའི་དེབ་གྲངས་གསུམ་པ།
སྐུལ་ལྕག་གི་འབོད་སྒྲ།
ཡེ་ཤེས་ཆོས་མཚོ།
(དཔལ་བརྩེགས།)
འཁྱག་རོམ་ལྷགས་པས་བསྡམས་པའི་དབྱིག་འཛིན་མ། །
བཟོད་དཀའི་གྲང་རེག་རྩུབ་མོས་མནར་བ་ཡང་། །
དར་དིར་སྒྲ་བརྒྱ་སྒྲོག་པའི་དབྱར་སྐྱེས་རྔས། ། ་
ཆབ་གྲང་སྦུབས་ལས་གྲོལ་བའི་སྐུལ་མ་བཏང་། །
ལང་ཚོའི་སྒེག་ཉམས་བཞད་པའི་ནོར་འཛིན་མར། །
ལྗང་མདོག་གཡུ་ལོའི་མདངས་འཛིན་རྩྭ་ཕྲན་འབུས། །
དཔྱིད་རླུང་འཇམ་པོ་དལ་བར་རྒྱུ་བ་ཡིས། །
གྲོང་གི་མི་རྣམས་སོན་འདེབས་ལས་ལ་སྐུལ།
རྐང་འཐུང་གཡུ་ལོ་རྒྱས་པའི་ཚང་ཚིང་དང་། །
སྣ་མང་མཛེས་སྡུག་བཀྲ་བའི་སྐྱེད་ཚལ་ཁྲོད། །
སྣ་ཚོགས་མེ་ཏོག་མགོ་ལྕོག་ལྡེམ་པ་འདིས། །
རྐང་དྲུག་གཞོན་ནུར་ཟེའུ་འབྲུ་རོལ་བར་སྐུལ། །
- 81 -



ས་མཐོའི་བུ་མོ།
སྒྲ
སྨིན་ལེགས་འབྲས་བུ་དཔྱངས་པའི་སྒེག་ལྡན་སྟོན། །
གཡུར་ཟའི་འབྲུ་སྣ་མང་པོའི་སྡུག་གུ་བཀྲ །
འབྲས་ལྡན་སྙེ་མ་རླུང་གིས་བསྐྱོད་པ་ཡིས། །
ཞིང་བདག་གཡུལ་གཅོག་རན་པའི་སྐུལ་མ་བཏང༌། །
འཛམ་གླིང་འཕོ་འགྱུར་གསར་བའི་དུས་རབས་འདིར། །
ས་མཐོའི་རེ་བའི་མྱུ་གུ་གཞོན་ནུ་ལ། །
བྱམས་བརྩེས་སློབ་སྟོན་གནང་མཁན་བཤེས་གཉེན་འདིས། །
བསམ་གཞིག་རྒྱང་ལ་གཏོང་བའི་སྐུལ་མ་བཏང་། །
སྒྱིད་ལུག་མལ་དུ་ཉལ་བ་ཕག་པའི་གཤིས། །
ཤེས་ཡོན་སྤྲོ་སྣང་བྲལ་ན་དུད་འགྲོའི་ལུས། །
ཡ་རབས་ཤེས་འབྱོར་མངའ་བའི་བརྡ་ཐབས་སུ། །
སྤྱོད་ངན་རང་མཚང་སྟོར་བའི་སྐུལ་མ་བཏང་། །
གཡུར་ཟ་མི་ཚེའི་བགྲོད་ལམ་ཡངས་པོ་རུ། །
རེ་བའི་འབྲས་བུ་ཐོབ་པའི་ཉེར་ལེན་དུ། །
ཉིན་མཚན་ལྷོད་མེད་བརྩོན་པ་དྲག་པོ་ཡིས། །
མེས་པོའི་རིག་གཞུང་སྤེལ་བའི་སྐུལ་མ་བཏང་། །
འཇིག་རྟེན་གསར་དུ་བསྐྲུན་པའི་བསམ་གཞིགས་ཀྱིས། །
སྤོབས་སེམས་འབོད་སྒྲས་སྐུལ་ལྕག་མེ་ཏོག་ཕྲེང། །
རིག་བྱེད་ཟབ་མོའི་གདངས་སུ་འཕོས་པ་ཡིས། །
ཐོས་འཛིན་ཟུང་ལ་པི་ཝཾ་བདག་གིས་དཀྲོལ། །



སྤྱིའི་དེབ་གྲངས་གསུམ་པ།
ཡབ་ལ་ཕུལ་བའི་ཞུ་མཆིད།
ཡེ་ཤེས་ཆོས་མཚོ།
(དཔལ་བརྩེགས། ）
སྟོང་གསལ་མཐའ་དབུས་མེད་པའི་ཨ་སྔོན་གྱི་དབྱིངས་ནས། ། །
གངས་རིའི་མདངས་སུ་མཛེས་པའི་རྒྱང་བཞུད་ཀྱི་ལྷོ་སྤྲིན། །
འཇོ་སྒེག་ངེས་མེད་བསྒྱུར་བའི་གར་སྟབས་དང་སྦྲགས་སྟེ། །
ལྷོ་གནས་མེ་ཏོག་བཀོད་པའི་ཞིང་འགྲམ་དེར་ཕེབས་ན། །
མ་བཅོས་དུང་སེམས་ཟབ་མོའི་རི་སུལ་ནས་འཕྱོ་ཞིང་། །
སྤང་ལྗོངས་མེ་ཏོག་གསར་པའི་རྩེད་དགའ་དང་འགྲོགས་ཏེ། །
ལྷུང་ལྷུང་ངག་རིག་འཇོ་བའི་སྙན་འགྱུར་གྱི་གླུ་འདི། །
བརྩེ་ལྡན་ཡབ་ཆེན་མཆོག་གི་སྙན་ལམ་དུ་འབུལ་རོགས། །
བྱམས་བརྩེའི་ཉི་འོད་འཁྱིལ་བའི་ལྷད་མེད་ཀྱི་བརྩེ་སེམས། །
དྲང་བདེན་ལས་ལམ་སྲུང་བའི་ཡ་རབས་ཀྱི་ཀུན་སྤྱོད། །
གཞུང་བཟང་ཕྱི་ཐག་རིང་བའི་མ་བཅོས་པའི་རང་གཤིས། །
རྒྱང་རིང་གཞན་ཡུལ་ལུང་ནས་བུ་མོ་ངས་དྲན་བྱུང་། །
- 83 -



ས་མཐོའི་བུ་མོ།
གཞན་མགོ་ཐབས་ཀྱིས་བསྐོར་བའི་ཚོང་ལས་ལ་མ་འཐམས། །
ཟིན་མེད་དབྱར་དགུན་དུས་བཞིའི་འཚོ་ཚིས་ཙམ་མ་འབད། །
སེམས་ཤུགས་ཡོད་རྒུ་སློབ་གསོའི་ལས་དོན་ལ་ཕུལ་བའི། །
མ་འོངས་མིག་རྒྱང་རིང་བའི་ཡབ་ཆེན་དེ་དྲན་བྱུང༌། །
སྔོན་བྱོན་དམ་པ་མང་པོའི་གཅེས་སྲོག་གི་དབང་པོ། །
དཀའ་ཚེགས་རྔུལ་ཆུས་བསྐྲུན་པའི་མི་རིགས་ཀྱི་རིག་གཞུང་། །
གནའ་སྲོལ་བཟང་ཙམ་ཡན་ཆོད་གཙིགས་ཆེན་དུ་གླེང་བའི། །
མཁྲེགས་འཛིན་ལྟ་བའི་བཙན་རྫོང་ཡབ་ཆེན་དེ་དྲན་བྱུང་། །
བུ་ཕྲུག་གཅེས་པར་སྐྱོང་བའི་བརྩེ་ལྡན་གྱི་ཡབ་ཆེན། །
ཤེས་བྱའི་གླིང་ལ་ཁྲིད་པའི་བཤེས་གཉེན་ནི་ཁྱེད་ཡིན། ། །
མི་ཚེའི་འཕྲང་ལམ་སྒྲོལ་བའི་སྐྱེལ་མ་ཡང་ཁྱེད་ཡིན། ། །
འཁོར་མེད་བཀའ་དྲིན་ཅན་གྱི་ཡབ་ཆེན་དེ་དྲན་བྱུང་། །
རྔུལ་ཆུའི་ཐིགས་པ་བསྟར་བའི་དཀའ་ཚེགས་དང་བཅས་ཏེ། །
ཡོད་ཚད་སློབ་གསོར་འབུལ་བའི་དུས་ཚིགས་ཀྱི་ནང་དུ། །
ཉེ་རིང་བྲལ་བའི་མཁྱེན་ཡངས་བྱམས་ལྡན་གྱི་ཡབ་ཆེན། །
ལྷག་བསམ་གངས་རི་དཀར་པོའི་རང་མདངས་དེ་མཛེས་སོང་། །
- 84 -



Ja?
ས་གསུམ་པ།
དགའ་སྡུག་ཕྲ་མ་བྱེད་པའི་སྐྱེ་བོའི་ཚོགས་མང་བས། །
དགོན་དང་སློབ་བུ་སྐྱོང་བའི་དཀའ་ཚེགས་རང་ཆེ་ཡང་། །
རྫུན་དང་ཕྲ་མའི་ཚིག་རྣམས་རྣ་རྒྱབ་ཏུ་འཕངས་ནས། །
བདེན་པའི་རང་ཚུགས་བཙན་པའི་ཡབ་ཆེན་དེ་དྲན་བྱུང་། །
བློ་གསལ་གཞོན་ནུ་མང་པོའི་བློ་གྲོས་ཀྱི་ཞིང་སར། །
བྱམས་བརྩེའི་སྤྲིན་ལས་འཇོ་བའི་ལེགས་བཤད་ཀྱི་ཆར་རྒྱུན། །
ཉིན་དང་མཚན་དུ་འབེབས་པའི་བྲེལ་ཟིང་དག་དྲན་ཚེ། །
གཞན་ཡུལ་སྣང་མེད་སྡོད་པའི་བུ་མོ་ང་སྐྱོ་བྱུང༌། །



ས་མཐོའི་བུ་མོ།
ཁྱེད་ཀྱིས་ང་ལོ་ཟླ་ཇི་འདྲ་ཞིག་གི་ཁྲོད་དུ་
གནས་པར་ཐུགས་བསམ་བཞེས་མྱོང་ངམ།
ར་གཡང་འཛོམས།
(དཔལ་བརྩེགས།)
དས་
ཨ་མ་ལགས། བྱིས་པའི་དུས་ཀྱི་ང་ནི། ཁྱེད་ཀྱི་ཆེས་དཀའ་ཚེགས་ཆེ་བའི་ལོ་ཟླའི་
ཁྲོད་དུ་ཁུར་པོ་ཞིག་དང་། ཁེར་རྐྱང་དུས་ཀྱི་སེམས་གསོ་ཞིག་ཀྱང་རེད། །
ད་ཆ་སྟེ། གཞོན་ནུའི་དུས་ཀྱི་ང་ནི། ཁྱེད་ཀྱི་སེམས་པའི་སྟེང་དུ་ཟུག་པའི་ཚེར་མ་ཞིག་
དང་འདྲ་བར། ངས་བྱས་པའི་བྱ་བ་མཐའ་དག ཁྱེད་ལ་བརྙས་པའི་དུག་སྦྲུལ་ཞིག་དང་
འདྲ་ལ། ངས་བརྩམས་པའི་ བྱས་ ཉེས་ དེ་ དག ཁྱེད་ལ་ཕོག་ པའི་རྡུང་བརྡེག་ཅིག་ལས། །
བདེ་བ་དང་སྤོབས་པ་སྐྱེས་འོས་པའི་སེམས་པ་ཞིག །ད་བར་ངས་ཁྱེད་ལ་འབུལ་ཐུབ་མ་
སོང་བས། སེམས་ཁམས་ཀྱི་གནོང་འགྱོད་དྲག་པོས། རྨི་ལམ་གྱི་ཞིང་ཁམས་སུ་ཡང་ང་ལ་
མནར་གཅོད་དང་སྨྲེ་ངག །འཁང་ར་བཅས་བྱེད་བཞིན་ཡོད་པ་ཁྱེད་ཀྱིས་ཚོར་རམ།
ད་དུང༌། སྐྱེས་མ་མཆོག གྱ་གྱུ་ཡི་འཚོ་བའི་ལམ་འཕྲང་འདིའི་ཐོག །ངས་གོམ་ཁ་
འགྱུ་ཐེངས་རེ་རེར། མིག་ལམ་དུ་ཆེས་ཐོག་མར་ཁྱེད་རང་བསུ་བཞིན་ཡོད་ལ། སེམས་
ཁམས་སུ་ཐོག་མར་ཁྱེད་རང་བསྒོམ་བཞིན་ཡོད། འོན་ཏེ། ལས་དབང་གིས་མནར་གཅོད་
86 -



སྤྱིའི་དེབ་གྲངས་གསུམ་པ།
རེ་རེས་སམ། བསམ་གཞིག་གི་འཕོ་འགྱུར་རེ་རེས། ང་རང་གི་ཡོད་ཚད་ནས་ཡོད་ཚད།
མངོན་ ཡང་ མངོན་ ཐབས་ མི་འདུག་ལ། ང་ རང་ གི་ བསམ་ཚད་ནས་ བསམ་ ཚད། དོན་
དངོས་དང་མཐུན་ཐབས་མེད་པར། ཁྱེད་ཀྱིས་དགོངས་བཞེད་ཐུབ་བམ། །
མ་གཞི། དོན་དངོས་ཀྱི་འཚོ་བའི་ཁྲོད། ང་བསམ་གཞིག་རྣོ་བའི་སེམས་པ་ཞིག་
དང༌། སྤོབས་པ་མཐོ་བའི་གཤིས་རྒྱུད་ཅིག་ཡོད་རུང༌། དེ་ཚོ་ནི་ནམ་ཡང་ནས་ནམ་ཡང་།
ཕྱི་ཚུལ་གྱི་རྣམ་པ་ཙམ་ཞིག་ཡིན་པ་ལས། ངའི་སེམས་ཁམས་ཀྱི་འཁོར་རྒྱ་ནི་ཧ་ཅང་གི་གུ་
དོག་ཅིང་། ཆེས་ཡ་ང་ཞིང་ཡི་མུག་པའི་ཁོར་ཡུག་སྟེ། བདེ་བ་ནི་སྐད་ཅིག་དང་སྐད་ཅིག་
ཙམ་ཞིག་ལས་མེད་ཁར། སྡུག་བསྔལ་གྱི་ཁུར་པོ་ནི། སྐར་ཆ་དང་སྐར་ཆ་མ་འགོར་བར།
ལྕི་བ་ནས་ལྕི་བར་ཡོད་པར། ཁྱེད་ཀྱིས་བློས་རྗེས་སུ་དཔོག་མྱོང་ངམ།
ད་དུང་དང་ད་དུང༌། ངའི་ལྕེ་ཡི་དབང་པོར་སྐྱོན་མེད་རུང༌། སེམས་ཁོངས་ཀྱི་གཏམ་
གླེང་རྒྱུ་མི་འདུག་ལ། གཉེན་ཉེ་དང་གྲོགས་པོ། ཤ་ཁྲག་འདྲེས་པའི་མི་སྣ་མང་པོ་འདུག་
ཀྱང་། ངའི་སྡུག་བསྔལ་དང་ཕུགས་བསམ་གླེང་བའི་ཡུལ་ཞིག་མི་འདུག་པས། ངས་ཀྱག་
ཀྱོག་གི་མི་ཚེའི་བཤུལ་ ལམ་འདིའི་ ཐོག །ཡིད་ ཆད་ ཀྱི་ གཏམ་ དག །མཐའ་ དག་ ནས་
མཐའ་དག །ངའི་འཚོ་བའི་རྒྱབ་ལྗོངས་སྟེང་དུ། ཆིག་ལབ་ཀྱི་ཚུལ་དུ་སྨྲ་བ་ལས། སུ་ཡིས་
ང་ལ་བསམ་གཞིགས་དང༌། སེམས་གསོ་བྱེད་དམ། ལྷག་པར་དུ། འཇིག་རྟེན་འདིའི་ཐོག་
ངས་ངོ་ཤེས་པའི་སྐྱེ་བོ་མང་དག་ཅིག་འཚོ་རུང་། ང་ལ་རྒྱུས་མངའ་ཡོད་པ་ནི་འཁོར་བ་འདི་
ན་མི་འདུག་ལ། བསམ་གཞིགས་ཐུབ་པ་ཡང་ཚེ་ད་རེས་ལ་མི་འདུག་སྙམ། ཨ་མ་ལགས།
ཁྱེད་ཀྱིས་ངའི་ ཁ་ སྔོན་ནམ། དེ་ རིང༌། སྔོན་ཆད་ཀྱི་ལོ་ཟླ་དག་ཇི་འདྲ་ཞིག་གི་ཁྲོད་དུ་
གནས་པར་ཐུགས་བསམ་བཞེས་མྱོང་ངམ།
འས་



ས་མཐོའི་བུ་མོ།
ཚོར་སྣང་དྲོན་མོ།
མིག་དམར་གཡང་འཛོམས།
(དཔལ་བརྩེགས། ）
གསོན་པོར་སྡོད་པའི་ཁ་ཕྱོགས་མེད་ཅིང་ཉི་མ་གང་འཁྱོལ་འཚོ་བ་སྐྱོ། །
ཡ་ང་དགོས་པའི་སེམས་པ་འདི་ལ་ཕྱི་རོལ་ཡུལ་གྱི་གནོན་ཤུགས་ཆེ། །
སེམས་པས་བསླུས་པའི་ལུས་པོ་འདི་ལ་རང་དབང་མེད་པ་དག་མཐོང་དུས། །
སྒྱུ་མས་བསླད་པའི་འཁོར་བ་འདི་ལས་ང་རང་མྱུར་དུ་བྲོས་པར་འདོད། །
པ་བས
ངར
ས་ད་
སེམས་པ་རྣམ་དག་འཇིག་རྟེན་མི་ཡི་རྒྱན་ཆ་འཁྲུལ་མེད་ཡིན་ལགས་པས། །
འགྱོད་སེམས་དྲག་པོས་སྡིག་ལས་ཡོངས་ཀྱི་སྒྲིབ་པ་མཐའ་དག་ཚར་བཅད་ཅིང་། །
ངེས་འབྱུང་སྤུ་གྲི་རྣོན་པོ་དེ་ཡིས་འཁོར་བའི་ཞེན་ཆགས་རབ་བཅད་དེ། །
མི་ཡུལ་འདི་དང་འབྲེལ་ཐག་ཆོད་དེ་ནམ་ཡང་ལོག་པར་མེད་ན་འདོད། །
ཐོག་མར་ཡིད་འོང་དངོས་པོ་ཞིག་ལ་བློ་ཁ་ཕྱོགས་པའི་ཚོད་འཛིན་མེད། །
བར་དུ་གཉེར་འདོད་སེམས་པ་ཞིག་གིས་ལུས་སེམས་ཡོངས་ཀྱི་ཁ་ལོ་བསྒྱུར། །
ཐ་མར་རྙེད་པའི་སྐད་ཅིག་དེ་ལ་དགའ་བ་སྒོམ་པའི་ཆོག་ཤེས་བྲལ། །
མདོར་ན་འཛམ་གླིང་ང་ལ་དབང་ཡང་བློ་ཡིད་ཚིམས་པའི་སྐབས་ཤིག་མེད། །
-88-



སྤྱིའི་དེབ་གྲངས་གསུམ་པ།
མི་ཡུལ་ཁམས་ཀྱི་བདེ་བ་རེ་རེ་དམྱལ་ཁམས་ཡུལ་གྱི་ཉེས་པ་ཞིག །
ཚེ་འདིར་བྱས་པའི་བྱ་བ་རེ་རེ་ཕྱི་མའི་སྐབས་ཀྱི་ཆད་ཐོ་ལ། །
ཚོད་འཛིན་མི་ཤེས་མ་རུང་སེམས་ཀྱི་སྤུ་གྲི་རྣོན་པོ་འགུལ་ཐེངས་རེར། །
སྡིག་ལས་བརྩམས་པའི་སྙིང་གི་ཟུངས་ཁྲག་ལྡབ་དང་ལྡབ་ཀྱིས་འཕར་འདི་ཅི། །
བརྩེ་སེམས་གླེང་ཡང་ཡོད་ཚད་ཚང་མ་རྫུན་གྱིས་བསླད་པའི་རྨི་ལམ་དང་། །
གསེར་དངུལ་ཁྲི་ཡིས་ལུས་པོ་བཏུམས་རུང་འདྲེན་བྱེད་དབང་པོའི་སྒྱུ་མ་ཙམ། །
ཚིག་འཇམ་སྟོང་གིས་ཡིད་སེམས་བཀུག་ཀྱང་རེག་རྒྱུ་མེད་པའི་འཇའ་ཚོན་ཉིད། ། །
གང་དུ་བསྐྱོད་ཀྱང་བདེ་བ་མེད་པ་མི་ཡུལ་འདི་ཡི་རང་གཤིས་ཤིག །
ནང་སེམས་སྟེང་གི་སྐྱེ་བོ་འདི་དག་སྡུག་བསྔལ་ཡོངས་ཀྱི་སྣ་གཉེར་མཁན། །
ཕྱི་རོལ་གནས་པའི་དངོས་པོ་མཐའ་དག་སྡིག་ལས་བྱེད་པའི་མཚོན་ཆ་ཉིད། །
འཁོར་བའི་གནས་འདིར་ཞེན་ཆགས་བྱེད་རིན་ཏིལ་འབྲུ་ཙམ་ཡང་མི་འདུག་ལ། །
མི་ཡུལ་འདི་ལས་བདེ་བ་ཐོབ་པའི་རེ་བ་ནམ་ཡང་ངས་མི་བྱ། །
ང་རང་ང་ལ་བདེ་སྟེར་འདོད་ཀྱང་སྡུག་བསྔལ་སྣ་གཉེར་ང་ཡིས་དྲངས། །
ང་ལ་དགའ་ཡང་ང་ལ་མཁོ་བའི་དོན་གཉེར་བྱ་བ་བརྩམ་མི་ཤེས། །
ང་ཞེས་བྱ་བར་བསམ་རྒྱུ་སྟོང་དང་ང་ཞེས་བྱ་བར་དྲན་རྒྱུ་འབུམ། །
ང་དང་ང་ཡི་ཤུགས་དྲག་ཆེ་བར་ང་ཡང་ཤིན་ཏུ་ཧང་རེ་སངས། །
མ་རིག་རྨོངས་པས་བློ་རིག་བཏུམས་པས་འཇིག་རྟེན་འདི་ལ་ཞེན་ཆགས་ཆེ། །
དེས་ན་ང་ཡི་ལུས་རྟེན་འདི་ནི་འཁོར་བའི་འདམ་ལས་ཐར་དུས་མེད། །
89-



ས་མཐོའི་བུ་མོ།
ས་མཐོའི་བུ་མོ། །
དེ་ལྟར་དེ་བཞིན་ཆགས་སྡང་སེམས་པས་ལང་ཚོའི་ཟིལ་ཤུགས་ཉོས་བཞིན་པས། །
མི་རྟག་འཁོར་བའི་འ་རེ་འུ་རེས་ཚེ་ཡི་གང་པོར་ཟོག་རོ་འདྲ། །
A)
སྐྱེ་རྒ་ན་འཆིས་ཡོངས་སུ་བཟུང་བའི་འཇིག་པའི་གླིང་འདིར་ཡིད་རེ་རྨོངས། །
སྙིང་ནས་དགའ་བའི་སྤུན་ཟླ་དག་ལ་ཡིད་ཀྱི་གཏིང་ནས་ཐང་རེ་ཆད། །
མི་ཡུལ་འདི་ཡིས་ང་ལ་གནང་བ་ནམ་ཡང་སྡུག་བསྔལ་ཡིན་ཤེས་བཞིན། །
འཇིག་རྟེན་འདི་ཡི་བྱ་དངོས་བློ་ཡི་ཡུལ་ནས་སྒྱུར་བར་མི་ཕོད་ཅི། །
90-



སྤྱིའི་དེབ་གྲངས་གསུམ་པ།
དུས་བཞིའི་རང་སྒྲ།
བསོད་ནམས་ཚེ་སྒྲོན།
(དཔལ་བརྩེགས།)
སྟོང་གསལ་དབྱིངས་ནས་དབྱར་རྔའི་སྒྲ་དབྱངས་ཀྱིས། །
རྐང་འཐུང་གཞོན་ནུ་ཉལ་བའི་གཉིད་ལས་བསླངས། །
ཁྲ་ཚོམས་ཁམ་བུའི་མེ་ཏོག་བཞད་པ་ཡིས། །
དཔྱིད་ཀྱི་ལྷ་མོའི་སྒེག་ཉམས་སྙིང་དུ་སྡུག །
རི་ལུང་མེད་པར་སྣ་བརྒྱའི་མེ་ཏོག་བཞད། །
བྱ་བྱེའུ་ཀུན་ཀྱང་དགའ་བའི་གསུང་དབྱངས་སྒྲོག །
ཀུན་བཟང་ཞིང་མཆོག་ས་ལ་འཕོས་པའི་དཔལ། །
དབྱར་གྱི་མཛེས་ཉམས་སྐྱེ་རྒུའི་ཡི་གར་འོང༌། །
དབྱིག་འཛིན་སྒེག་མོས་གསེར་མདོག་འཕྱོར་གོས་བཀླུབས། །
ཞིང་པའི་མཛོད་དུ་འབྲུ་སྣའི་གཏེར་ཁ་ལྷུམས། །
འབྲོག་པའི་ཁྱིམ་དུ་མར་མཐུད་རྩིག་པ་མཐོ། །
སྟོན་གྱི་འབྱོར་ཕྱུག་གདེངས་ཅན་ཀླུ་ལས་འགོངས། །
-91-



ས་མཐོའི་བུ་མོ།
འདབ་དྲུག་ཁ་བའི་མེ་ཏོག་ལྷབ་ལྷུབ་འཕུར། །
རི་ཀླུང་ཡོངས་སུ་དྭངས་གཙང་གོས་དཀར་མནབས། །
རྐང་འཐུང་བུ་མོས་དུང་གི་རྣ་ཆ་འདོགས། །
བསིལ་ལྡན་ཁ་བའི་དགུན་ལྗོངས་རབ་ཏུ་མཛེས། །
92 -



སྤྱིའི་དེབ་གྲངས་གསུམ་པ།
རེ་སྒུག་གི་ཉིན་ཐོ།
པདྨ་ལྷ་མཚོ།
(དཔལ་བརྩེགས། )
ཁྱེད་དང་བྲལ་རྗེས་ངའི་སེམས་ནང་གང་ཞིག་བོར་བརླག་ཕྱིན་པ་དང་། ཡང་
ན། ད་དུང་ངས་ལས་དོན་འགའ་ཞིག་སྒྲུབ་རྒྱུ་ལུས་པ་དང་མཚུངས། ངས་ཉིན་མཚན་
མེད་པར་ཁྱེད་མིག་ལམ་དུ་འཁོར་ཞིང་། སེམས་ནང་ཚེར་མ་ཟུག་འདྲའི་ན་ཟུག་བཏང་
བ་མ་ཟད། ཁྲ་ཆུང་མིག་ཟུང་ལས་མཆི་མ་དྲག་ཆར་འབབ་པ་དང་མཚུངས། ཁྱེད་མེད་
ན་ངའི་ཉི་མ་དེ་ལོ་ལས་རིང་ལ། མཉམ་དུ་གཤིབས་པའི་འདས་སོང་གི་ལོ་ཟླ་རེ་རེ་
བདེ་སྐྱིད་ཅིག་ཡིན་པ་གཞི་ནས་ཚོར། རེད། དེ་ལོ་ཟླ་དེ་དག་གི་ནང་ངས་རང་ལ་ཕན་
པའི་བྱ་བཞག་གང་ཡང་སྒྲུབ་ཐུབ་མེད་པས། ངའི་སེམས་ནང་ལ་འགྱོད་སེམས་ཀྱིས་
ཁེངས། །
ཨ་ཙི། ཨ་ཙི། ཁྱེད་དྲན་པའི་གདུངས་སེམས་དམར་པོ་འདིས་ང་ཤི་མ་གསོན་
དུ་བསྐྱལ་ཞིང་། འཇིག་རྟེན་འདིར་ཁྱོད་མེད་ན་ངའི་མི་ཚེ་ལ་སྙིང་པོ་མི་འདུག་སྙམ།
ཁྱེད་ངའི་འགྲམ་དུ་ཡོད་པ་ཡིན་ན། བདག་ལ་བྱ་བཞག་གང་ཞིག་སྒྲུབ་པའི་སེམས་
ཤུགས་ཡོད་ལ། ད་དུང་དཀའ་ངལ་གང་འདྲ་ཞིག་དང་འཕྲད་ཀྱང་། སྡུག་རུས་དང་
གདོང་གཏུག་བྱེད་ཐུབ་ངེས། འོན་ཀྱང་ཁྱེད་དང་བྲལ་བ་ནས་སེམས་པ་དེ་སྟོང་པར་
གྱུར་སོང༌། རེ་སྒུག་གི་ཉི་མ་འདིའི་ནང་བསམ་རྒྱུ་དྲན་རྒྱུ་ཁྱོད་ལས་སུ་ཞིག །ཉིན་
མཚན་མེད་པར་ཁྱེད་དང་མཉམ་འཛོམས་ལ་རེ་སྒུག་བྱས་ཡོད།
- 93-



ས་མཐོའི་བུ་མོ།
ངའི་ སེམས་ ནང་ རྫོགས་ པ་ མེད་ པའི་ སྙིང་ གཏམ་ཡོད་ ཅིང་ ། ངས་ ཁེར་ རྐྱང་ ངང་
ནམ་ཡང་ཁྱེད་སྒུག་ཡོད། ངས་མིག་མདུན་ན་ཁྱེད་ཀྱི་འཛུམ་ཞལ་ནམ་ཡང་བརྗེད་པར་
དཀའ། ཁྱེད་དང་བྲལ་བ་ཡང་འཇིག་རྟེན་གྱི་ཆོས་ཉིད་ལས་མ་འདས་མོད། ཁྱོད་མེད་
པའི་ལོ་ཟླ་ལ་ངའི་མི་ཚེ་འདི་ལའང་བྲོ་བ་གང་ཡང་མེད། ང་རང་དུས་ནམ་ཡང་བློར་
འཁྱུད་པའི་ཁྱོད་དང་ཁྱོད་ཀྱི་རྗེས་སུ་འགྲོ་འདོད་ཡོད། །



སྤྱིའི་དེབ་གྲངས་གསུམ་པ།
སྐྱོ་གདུང་གི་འཆར་སྣང་།
པདྨ་ལྷ་མཚོ།
(དཔལ་བརྩེགས།）
བུ་མོ་ཁེར་རྐྱང་ཆ་མེད་གཞན་ཡུལ་ཐོན། །
བྱམས་ལྡན་ཨ་མ་རྒྱང་རིང་ཡུལ་དུ་ལུས། །
ཞོགས་པ་མལ་ལས་ལངས་པའི་ཐོག་མ་རུ། །
དྲིན་ཆེན་སྐྱེས་མའི་ཞལ་རས་མཇལ་ན་བསམ། །
4Q
ཀློག་འདོན་སྐད་སྒྲ་ལྷང་ལྷང་གྲག་པའི་དུས། ། །
བྱམས་ལྡན་སྐྱེས་མའི་གསུང་སྙན་ཐོས་སོ་སྙམ། །
སྐྱེས་མ་དྲན་པའི་སེམས་པ་མེ་བཞིན་འབར། །
མྱུར་དུ་ཞལ་མཇལ་ཡོང་བར་སྙིང་ནས་སྨོན། །
དགུན་གྱི་བུ་ཡུག་སྟོན་གྱི་གྲང་རླུང་དང་། །
དབྱར་གྱི་ཞུད་ཆར་དཔྱིད་ཀྱི་ཉི་འོད་དེ། །
སེམས་མེད་འབྱུང་བས་དུས་བཞིར་གནོད་འཚེའི་ཁྲོད། །
སྐྱེས་མའི་དཀའ་ཚེགས་དྲན་ཚེ་སྙིང་རླུང་འཚུབ། །
- 95 -



ས་མཐོའི་བུ་མོ།
བརྩེ་བའི་མ་དང་བྲལ་ནས་ད་ལྟའི་བར། །
ཁེར་རྐྱང་འཚོ་བའི་གདུང་ཤུགས་བཟོད་དཀའི་ཀློང༌། །
བྲལ་བའི་ལོ་ཟླ་ཇི་ལྟར་རིང་གྱུར་ཀྱང་། །
མ་ལོའི་བཞིན་རས་མངོན་སུམ་ཡིད་ལ་འཆར། ། །
སྙིང་ནས་བརྩེ་བའི་དྲིན་ཆེན་མ་ཡུམ་མཆོག །
ཐག་རིང་ཕ་ཡུལ་ཕྱོགས་ནས་བུ་མོར་གཟིགས། །
ཁྱེད་ཀྱི་རེ་བ་སྟོང་ཟད་མི་ཡོང་ཆེད། །
བདག་ནི་ཕུགས་འདུན་ཤེས་རིག་ཕྱོགས་ལ་འབད། །
ལས་དང་དམ་ཚིག་གཙང་བའི་མ་ཡུམ་ལགས། །
གུས་མོས་ལྷ་ལྡན་གྲོང་གི་ཞིང་ས་ནས། །
སྙིང་ནས་བརྩེ་བའི་དྲིན་ཆེན་སྐྱེས་མ་མཆོག །
སྐུ་ཚེ་ཡུན་རིང་བརྟན་བའི་སྨོན་ལམ་འདེབས། །
- 96 -



སྤྱིའི་དེབ་གྲངས་གསུམ་པ།
དྲན་སེམས་དང་སྨོན་པ།
དཀོན་མཆོག་བཟང་མོ།
(དཔལ་བརྩེགས།)
བlesམ
ལས་དབང་རླུང་ཤུགས་དྲག་པོས། །གཞན་ཡུལ་འགྲིམ་དགོས་བྱུང་སོང་། །
ལོ་མང་གཤིབས་པའི་གྲོགས་མོ། །ཐག་རིང་རྒྱང་ལ་ལུས་སོང་། ། །
སྐྱིད་པའི་ཕ་ཡུལ་བྲལ་ནས། །རྒྱུས་མེད་གཞན་ཡུལ་འགྲིམ་དུས། །
ཆུང་གྲོགས་སྙིང་གི་ནོར་བུ། །ཡིད་ལ་ལྷང་ལྷང་དྲན་བྱུང༌། །
ལས་དབང་བསྐོས་སྟངས་ཤིག་གམ། །མ་འོངས་མདུན་ལམ་ཆེད་དུ། །
བདག་གི་སློབ་གྲོགས་རྣམས་དང་། །སོ་སོར་བྲལ་དགོས་བྱུང་སོང་། །
རང་ཡུལ་ཕྱོགས་ན་བཞུགས་པའི། །སློབ་གྲོགས་རྣམ་པའི་ཤེས་ཡོན།།
ཡར་ངོའི་ཟླ་ལྟར་འཕེལ་བའི། །རེ་བ་སྙིང་ནས་བཅངས་ཡོད། །
སློབ་ཆུང་ལོ་དྲུག་སྐབས་ཀྱི། །བརྩེ་བའི་སློབ་གྲོགས་རྣམ་པའི། །
བྱ་བ་ལམ་འགྲོ་ཡོང་བའི། །སྐྱབས་ལྷ་ལ་འཇུག་ཞུས་ཡོད། །
- 97 -



ས་མཐོའི་བུ་མོ།
ཀྱག་ཀྱོག་གི་ལམ་བུ།
ཡེ་ཤེས་མཚོ་མོ།
(དཔལ་བརྩེགས།）
ང་ཡི་སྐྱོ་སྣང༌།
དོན་མེད་ཀྱི་འཛིང་རྩོད་རང་སྲོག་གི་ཕུང་གཞི། །
གཡོ་སྒྱུ་ཡི་ཐབས་འཁྲུལ་འབྱུང་འགྱུར་ལ་ངན་འབྲས། །
འཇིག་རྟེན་གྱི་བྱ་སྤྱོད་རེས་འགའ་ཞིག་མཐོང་ཚེ། །
འཁོས་མེད་ཀྱི་སེམས་ཆུང་སྨྲེ་སྔགས་རེ་ཤོར་སོང་། །
ཤེས་རིག་འདི་སློབ་པའི་སྐལ་པ་དང་བྲལ་ནས། །
བག་མེད་ཀྱི་རྣམ་གཡེང་མི་ཚེ་རང་འདའ་བས། །
དེང་སྐབས་ཀྱི་དུས་རབས་བློ་རྨོངས་ཀྱི་དཀའ་ངལ། །
རང་རིགས་ལ་བྱུང་བས་ཉིན་བཞིན་གྱི་ཕམ་ཁ། །
ང་ཡི་སྐྱིད་སྣང༌།
ཉིན་གཅིག་འཚོ་གོས་ཐབས་ཤེས་བཙལ་དགོས་མེད། །
- 98 -



སྤྱིའི་དེབ་གྲངས་གསུམ་པ།
ཁྱིམ་གྱི་འགན་འཁྲིས་ཕྱི་རུ་རྩོད་དགོས་མེད། །
ལུས་ལ་འཚེ་བའི་ནད་ཀྱིས་བཏབ་པ་མེད། །
ལུས་བདེ་སེམས་ངལ་མེད་པར་ང་རེ་སྐྱིད། །
མཐོ་རིས་དགའ་ཚལ་ས་ལ་འཕོས་འདྲ་བའི། །
ཉམས་དགའ་མེ་ཏོག་རྒྱས་པའི་སློབ་གླིང་དུ། །
ཐུགས་གཤིས་བཟང་བའི་བཤེས་གཉེན་དམ་པའི་མདུན། །
ལྔ་ཟུང་རིག་པ་བསླབ་འདི་སྐལ་པ་བཟང་།
རང་སེམས་རང་གསོ།
མཚན་སྙན་ཡུན་དུ་གནས་པའི་དཔའ་བོ་འགས། །
རླབས་པོ་ཆེ་ཡི་བྱ་བའི་ལག་རྗེས་བསྐྲུན། །
ང་རང་ཕྱིན་པའི་རྐང་རྗེས་རེ་རེ་ལ། །
བསྟོད་པའི་གཟེངས་རྟགས་མེད་ཀྱང་ངན་འབྲས་མེད། །
མཐོན་པོའི་དཔོན་གྱིས་བདག་རྐྱེན་གནང་བ་མེད། །
ཉམ་ཐག་མི་ཡིས་བསྟོད་བསྔགས་མ་ཐོབ་མོད། །
སུ་ཡང་ཕོག་ཐུག་མ་ཤོར་ཉམས་ཆུང་བདག །
དགའ་སྐྱོའི་རེ་དོགས་མེད་པར་སེམས་འདི་བདེ། །
- 99 -



ས་མཐོའི་བུ་མོ།
དྲན་སེམས་ཀྱི་གདུང་འབོད།
ཚེ་གཡང༌།
(དཔལ་བརྩེགས། ）
ལྡོག་མེད་ལས་དབང་བཙན་པོའི་བཀའ་ཆད་འོག །
ས་མཐའི་གནས་མལ་བརྟེན་པའི་བུ་མོ་ངའི། །
དྲན་སེམས་སྒྲོག་ལས་ཐར་བའི་རྟ་རྒོད་བཞིན། །
འགོག་མེད་ཕ་ཡུལ་ཕྱོགས་ལ་ལན་མང་ཤོར། །
སྨན་ཆུང་ས་མཐར་འགྲིམ་དགོས་ཚེ་སྔོན་ལས། །
རིག་པའི་གཞུང་ལ་བརྩོན་པའི་བུ་མོ་ངས། །
ཕ་ཡུལ་མཛའ་བཤེས་ན་ཟླ་ཡིད་ལ་འཁོར། །
ལྷག་པར་མ་ལོའི་བྱམས་བརྩེ་སྙིང་ནས་དྲན། །
དཔྱིད་ཀྱི་བུ་མོས་གསུང་དབྱངས་སྒྲོག་པའི་སྐབས། །
རྒྱང་རིང་ཕ་ཡུལ་རི་གྲོང་མངོན་སུམ་འཆར། །
གཡུ་མདོག་རྩྭ་ཐང་སྟེང་གི་ལུག་རྫི་ཡིས། །
སང་སང་འབྲོག་གླུ་ལེན་པའི་ཕ་ཡུལ་དྲན། །
- 100 -



སྤྱིའི་དེབ་གྲངས་གསུམ་པ།
མ་འོངས་མདུན་ལམ་འཚོལ་བའི་བུ་མོ་ངས། །
དཀའ་ཚེགས་རྔུལ་ཆུའི་སྒོ་ནས་ལས་སློབ་ལ། །
འབད་ཀྱང་གཡུལ་ཟའི་འབྲས་བུ་དེ་ཙམ་ཞིག །
བརྒྱ་འགྱུར་བརྟུམ་པ་ག་ལ་ལྷོད། །
བ
འཁྱར་ཁྱོར་གོམ་འགྲོས་ཤེས་བྱའི་ཐང་ལ་སྤོས། །
རེ་བའི་མིག་ཟུང་མ་འོངས་ལམ་ཁར་ཕྱོགས། །
སྣ་ཚོགས་ཡིག་རིགས་མང་པོ་སྦྱང་ཁུལ་གྱིས། །
རྣམ་གཡེང་ལེ་ལོའི་ཁྲོད་ནས་ལོ་མང་བསྐྱལ། །
རིག་གཞུང་འདབ་བརྒྱ་བཞད་པའི་སློབ་གླིང་དུ། །
བརྩེ་བའི་གྲོགས་མཆོག་འགའ་དང་ལྷན་ཅིག་ཏུ། །
རྣམ་གཡེང་ལེ་ལོས་དབང་གྱུར་བུང་བ་བདག །
ཞིམ་མངར་རྩི་བཅུད་མི་མྱོང་སེམས་པ་སྐྱོ། །
- 101 -



ས་མཐོའི་བུ་མོ།
ཕ་ཡུལ་གངས་ལྗོངས་ལ་བསྟོད་པ།
ནོར་བུ་སྒྲོལ་མ། །
(དར་མདོ།)
མཐའ་མེད་ཀུན་གསལ་སྟོང་པའི་དཀྱིལ་འཁོར་ན། །
གྲངས་མེད་འཇིག་རྟེན་སྐར་ཚོགས་བཀྲ་བའི་ཁྲོད། །
ཉི་མ་ཟླ་བས་བརྩེ་བས་བསྐོར་བ་ཡི། །
ས་ཡི་གོ་ལའི་ཟུར་གྱི་རྩེ་ཞིག་ན། །
གངས་དཀར་ར་བའི་ཆོས་དུང་གཡས་སུ་འཁྱིལ། །
བཅུད་ཀྱི་སེམས་ཅན་དཀར་པོའི་ལས་ལ་བརྩོན། །
སྣོད་ཀྱི་ཁོར་ཡུག་གཙང་མ་ལྷ་ཡི་ཡུལ། །
འཛམ་གླིང་འགྲོ་བའི་ཡིད་སེམས་ཁྱོད་ལ་ཕྱོགས། །
ཁ་བ་རྡུལ་དུ་བརྩེགས་པའི་ལྷུན་པོའི་ཕྲེང་། །
ཚར་དུ་དངར་བས་བསྲུངས་པའི་ལྟོ་དཀྱིལ་ན། །
སྣ་ཚོགས་མདངས་ཀྱིས་མཛེས་པའི་ལྗོན་ཤིང་དང༌། །
མིག་གི་དབང་པོ་འཕྲོག་པའི་མེ་ཏོག་བཀྲ། །
- 102 -



སྤྱིའི་དེབ་གྲངས་གསུམ་པ། །
རྩ་སྔོན་ཟས་སུ་བྱེད་པའི་རི་དྭགས་དང༌། །
ཤ་ཁྲག་རློན་ཟས་བྱེད་པའི་གཅན་ཟན་རིགས། །
ཞི་དྲག་ཁ་གཏད་སྤྲད་འདྲའི་སེམས་ཅན་རྣམས། །
རང་བྱུང་རི་དྭགས་གླིང་ཁ་འདི་རུ་འཛོམས། །
འགྱོགས་འགྲོས་དབང་རྩལ་འགྲན་པའི་ལྟད་མོ་དང་། །
གཡང་དཀར་ལུ་གུས་དགའ་བའི་ལྡིང་རྩེད་དང༌། །
བྲེ་སེར་འབྲོང་གི་རྭ་རྩལ་ངོམས་པ་ཡི། །
མ་བཅོས་ཇི་དགར་བལྟ་བའི་ལྟད་མོ་མང་། །
རང་བྱུང་འབྲུ་དྲུག་ཟས་མཆོག་གཏེར་དུ་བཞེས། །
དཀར་གསུམ་ཟས་ཀྱི་སྙིང་པོ་རྒྱན་དུ་སྤ། །
མངར་གསུམ་བཅུད་དུ་འདྲེན་པའི་ལག་རྩལ་ཏེ། །
རང་བྱུང་དུག་མེད་ཟས་མཆོག་གྲངས་ལས་འདས། །
འཇིག་རྟེན་གཙུག་ལག་བླང་དོར་ཤེས་པ་ནས། །
ལྷ་ཆོས་ས་ལམ་རྣམ་གཞག་མཁྱེན་པ་ཡི། །
ཡོན་ཏན་ཅན་རྣམས་སྤྱི་བོའི་ཏོག་བཞིན་དུ། །
གོང་དུ་བཀུར་བ་ཡབ་མེས་བརྒྱུད་པའི་སྲོལ། །
མར་གྱུར་འགྲོ་བ་ནམ་མཁའི་མཐའ་མཉམ་ཞེས། །
མ་ལ་གཅེས་པའི་ནང་བའི་ལྟ་བ་འདིས། །
འཇིག་རྟེན་ཕོ་མོ་འདྲ་མཉམ་ཡིན་པ་ཡི། །
བདེན་དོན་ལྟ་བ་དངོས་འདི་གཞན་ན་མེད། །
༨
- 103 -



ས་མཐོའི་བུ་མོ།
བརྒྱད་ལྡན་ཆབ་ཀྱི་དྭངས་མ་ནི། །
བསིལ་ལྡན་ལྗོངས་སུ་མཆིས་སོ་ཞེས། །
འཛམ་གླིང་ཟློས་བུར་སྒྲོགས་པ་ཡི། །
བསྔགས་པའི་མེ་ཏོག་ཡང་ཡང་འཐོར། །
འགྱུར་མེད་དད་པ་སྐྱབས་གནས་གསུམ་ལ་བྱེད། །
དཀར་ནག་རྒྱུ་འབྲས་ལས་ལ་ཡིད་ཆེས་ཤིང༌། །
ནང་དུ་དགེ་བའི་ནོར་གྱིས་ཕྱུག་པ་ཡི། །
གངས་ཅན་སྐྱེ་བོ་བསོད་ནམས་དམན་མ་ཡིན། །
ཀ་ཡེ་བློ་སེམས་མཐུན་པའི་གྲོགས། །
མཐུན་སྒྲིལ་བརྩོན་པ་རབ་བསྐྱེད་ནས། །
ཕ་ཡུལ་གསར་པ་འཛུགས་སྐྲུན་ལ། ། །
རང་གི་ནུས་པའི་ཞབས་ཕྱི་སྒྲུབས། །
བསྟོད་ཕྲེང་ཚིགས་བཅད་བཅུ་པ་འདི། །
གཅེས་པའི་གངས་ལྗོངས་ལ་ཕུལ་བས། །
བཀྲ་ཤིས་བདེ་ལེགས་དཔལ་འཕེལ་བའི། །
དགེ་ལེགས་ཕུན་ཚོགས་འབྱུང་གྱུར་ཅིག ། །
- 104 -



སྤྱིའི་དེབ་གྲངས་གསུམ་པ།
སུམ་རྟགས་སྦྱངས་པའི་མྱོང་བ།
ཚེ་རིང་སྒྲོལ་མ། །
(དཔལ་བརྩེགས།）
མ་རིག་མུན་སེལ་འཇམ་དཔལ་དབྱངས། །
སྙིང་རྗེའི་བདག་ཉིད་གྲུ་འཛིན་བདག །
རྡོ་རྗེའི་དབང་ཕྱུག་གསང་བའི་བདག །
རིགས་གསུམ་མགོན་པོར་སྙིང་ནས་བཏུད། །
དེ་ཡང་བོད་ཀྱི་རིག་གནས་པ་ཚོའི་ངག་རྒྱུན་ལ་མིང་གི་ཚོགས་ལ་མི་རྨོངས་པ་བྱེད་
པ་དག་ཡིག་གི་གཞུང་ལ་སྦྱངས་དགོས། ཕྲད་དང་རྣམ་དབྱེའི་ཚོགས་ལ་མི་རྨོངས་པ་བྱེད་
པ་སུམ་ཅུ་པའི་གཞུང་ལ་སྦྱངས་དགོས། བྱ་བའི་ཚིག་གི་ཚོགས་ལ་མི་རྨོངས་པ་བྱེད་པ་
རྟགས་འཇུག་གི་གཞུང་ལ་སྦྱངས་དགོས་ཟེར། དེ་ནི་རྒྱུ་མཚན་དང་གནས་ལུགས་ལྡན་
པའི་གསུང་སྒྲོས་ཤིག་རེད། གལ་ཏེ་ང་ཚོས་དག་ཡིག་གི་གཞུང་ལ་སྦྱངས་མ་མྱོང་ན་
དགོད་བྲོ་བའི་གནས་ཚུལ་འབྱུང་ངེས་ཏེ། སྔོན་མི་ཞིག་གིས་གཡག་ལྔ་དེད་དེ་བྱང་དུ་ཚྭ་
ལེན་པར་སོང་བའི་ལམ་བར་གཡག་རྔ་དཀར་ཞིག་ཡོད་པ་ཤི་བ་མ་གཏོགས་གཞན་བདེ་
གནས་ཡིན་པའི་འཕྲིན་ཡིག་བསྐུར་བར་ང་ན་ཚ་མེད། གཡག་ལྔ་ཀར་ཤི་ཞེས་པར་
ཀློག་པ་པོས་གཱཁར། བྱང་ཚ་ཁ་རུ་ཚྭ་མེད་ཅིང་། ཁོང་རང་ཡང་ནད་ཀྱིས་མནར། མ་
ཟད་གཡག་ལྔ་ཡོད་པ་ཐམས་ཅད་ཤི་སོང་ཟེར་བས་ཡ་ང་བ་དང་སེམས་འཚབ་དགོས་
- 105 -



ས་མཐོའི་བུ་མོ།
པའི་གནས་སུ་གྱུར་བ་འདི་ལྟ་བུས་གཞན་ལ་གོ་བརྡ་སྤྲོད་མི་ཐུབ་ཅིང་ནོར་འཁྲུལ་འབའ་
ཞིག་རྒྱུད་འབྱམས་སུ་འགྲོ་ངེས་པས་ཕ་རོལ་པོ་མ་རྟོགས་ལོག་རྟོག་གི་གནས་སུ་བསྐྱལ་
བར་བྱེད་དོ། །
འདི་ལྟར་བཤད་དུས་ངའི་ཡིད་སེམས་ཀྱི་མེ་ལོང་ངོས་ལ་ས་སྐྱ་པཎ་ཆེན་གྱིས་གསུངས་
པའི་ཚིག་བཅད་རྣ་བའི་བུ་རམ་འདྲ་བ་འདི་ཝ་ལེར་དྲན་པ་སྟེ། ལེགས་པ་བས་ཀྱང་
མགྱོགས་པ་གཙོ། །མགྱོགས་པ་བས་ཀྱང་སྙོམས་པ་གཙོ། །སྙོམས་པ་བས་ཀྱང་དག་
པ་གཙོ། །དེ་ཕྱིར་དག་པ་གཙོ་བོ་ཡིན། །གསུངས་པ་བཞིན་ཡི་གེ་དག་པ་བྱེད་རྒྱུ་ནི་
གལ་འགངས་ཆེ་བ་ཞིག་རེད། སུམ་ཅུ་པའི་ནང་ཕྲད་དང་རྣམ་དབྱེ་གཙོ་བོར་བཤད་ལ་
གལ་ཏེ་དེ་དག་ལ་རྨོངས་པར་གྱུར་ན་སུམ་ཅུ་པའི་གཞུང་ལ་བལྟས་ཀྱང་གོ་མི་ཆོད་པ་འདྲ།།
གཞུང་འདི་ཉིད་གཙོ་བོར་དབྱེ་ན་ཕྲད་རང་དབང་ཅན་དང་གཞན་དབང་ཅན། རྣམ་དབྱེ་
ཡིན་ལ་ཕྲད་མ་ཡིན་པ། ཕྲད་ཡིན་ལ་རྣམ་དབྱེ་མ་ཡིན་པ། གཉིས་ཀ་ཡིན་པ། གཉིས་
ཀ་མ་ཡིན་པ། ཕྲད་རྣམས་ཀྱི་སྦྱོར་ཚུལ་ཚིག་ཕྲད་སོགས་ལ། དེ་ཚོའི་འགྲེལ་པ་མི་འདྲ་བ་
ཡང་ཧ་ཅང་མང་། གཞུང་འདི་དག་ལ་སྦྱངས་པ་བྱེད་མཁན་གྱི་སློབ་ཕྲུག་ཅིག་གི་ངོས་
ནས་བརྗོད་ན། ཕྲད་རྣམ་དབྱེའི་མཚན་ཉིད་དང་ནང་གསེས་ཀྱི་དབྱེ་བ། ཕྲད་སྦྱོར་ཚུལ་
སོགས་ཤེས་རྒྱུ་ནི་ཁ་ཚ་དགོས་གཏུགས་ཀྱི་གནད་འགག་ཅིག་ཡིན། ད་དུང་དེ་བས་
ལེགས་པ་བྱུང་ན་སུམ་ཅུ་པའི་འགྲེལ་པ་བཞེད་པ་མི་མཐུན་པ་དཔེར་ན། སི་ཏུས་དབྱངས་
བཞི་ལ་འདོད་པ་དང་དབྱངས་ཅན་གྲུབ་པས་དབྱངས་ལྔ་ལ་འདོད་པ་སོགས་རྒྱུ་མཚན་
ཅི་ཡིན། ཡང་སྙིང་སུ་འགྲིག་པ་ཡིན་མིན་གྱི་བརྡར་ཤ་གཅོད་རྒྱུའི་ལས་འགན་ཡོད་མོད།
ང་ཚོས་དེ་ལྟར་བསྒྲུབ་རྒྱུ་ལྟ་ཞོག་རྩོམ་ཐུང་ཞིག་བྲིས་ནའང་དེའི་ནང་དག་ཆ་ནོར་བ། །
ཕྲད་སྦྱོར་ཚུལ་ནོར་བ་སོགས་ནི་བྱིས་པའི་དག་ཡིག་ངག་ནས་སྐྱོར། །མ་དག་ཡི་གེ་ལག་
པས་བྲིས། །ཞེས་པ་ལྟར་ངག་ནས་སུམ་ཅུ་པའི་རྩ་བ་སྐྱོར་ཞིང་། ལག་ནས་ཕྲད་སྦྱོར་
སྟངས་སོགས་ལའང་ནོར་འཁྲུལ་འབྱུང་བས་དོན་ཐོག་ཏུ་འཁྱོལ་བ་ཧ་ཅང་དཀའ། །
- 106 -



སྤྱིའི་དེབ་གྲངས་གསུམ་པ།
རྟགས་འཇུག་གི་གཞུང་འདི་ལ་ཡང་གཙོ་བོ་གསུམ་སྟེ། མིང་གཞིའི་རྟགས་ཀྱི་དབྱེ་བ།
སྔོན་འཇུག་རྟགས་ཀྱི་འཇུག་པ། རྗེས་འཇུག་རྟགས་ཀྱི་འཇུག་པ་ཡིན། དེ་ལྟར་བཤད་
དོན་ནི་ཕྱིས་སུ་བདག་གཞན་དུས་གསུམ་ལ་མི་རྨོངས་པ་བྱེད་རྒྱུ་དེ་ཡིན། འོན་ཏེ་གངས་
ལྗོངས་ཀྱི་བུ་ཕྲུག་མི་ཉུང་བ་ཞིག་ལ་སུམ་རྟགས་སོགས་བོད་ཡིག་གི་རྨང་གཞིའི་ཤེས་
བྱ་སྦྱོང་བའི་སྐལ་བ་ལྡན་མེད་མོད། སྐལ་བ་དང་ལྡན་པ་དག་གིས་གོ་སྐབས་བཟང་
པོ་འདི་ཆུད་ཟོས་སུ་མི་འགྲོ་བ་དང་། རང་ཉིད་ཀྱིས་རིག་གཞུང་ཅུང་ཙམ་ཤེས་པ་འདིས་
ཕ་མེས་ཡང་མེས་ཀྱིས་བཞག་པའི་རིག་གཞུང་ལ་སྐྱེས་སུ་འབུལ་ཐུབ་པའི་འདུན་པ་
ཞིག་བཅངས་དགོས་པ་ནི་གལ་འགངས་ཆེ་བར་སེམས་ལ། ལྷག་པར་དུ་རང་ལ་དྲིན་ཆེ་
བའི་དགེ་རྒན་རྣམ་པའི་བཀའ་དྲིན་རྗེས་སུ་དྲན་གསོ་བྱེད་དགོས་པ་ནི་དེ་བས་སྨོས་
མེད་ཡིན་སྙམ། །
བྱམས་དང་སྙིང་རྗེའི་རང་སེམས་དཀར་བ་བཞིན། །
ཁ་བའི་རྡུལ་བརྩེགས་འདི་ཡང་ལྷག་པར་དཀར། །
སློབ་སྟོན་བཀའ་ཡིས་ཉེས་སྐྱོན་ལས་སྲུང་ལྟར། །
ཚ་གདུང་སྐྱེས་བུར་ལྗོན་པས་གྲིབ་བསིལ་སྦྱིན། །
གནས་ལྔའི་རིག་པར་མཁྱེན་དཔྱོད་ཡངས་པ་དང། །
འཆད་རྩོད་རྩོམ་གྱི་ངག་ལ་རང་དབང་ཐོབ། །
དམ་ཆོས་འཆད་སྐབས་འབྲུག་བརྒྱ་ལྡིར་བ་བཞིན། །
སློབ་དཔོན་འདི་ཉིད་ཀུན་མཁྱེན་ཉིད་དང་མཚུངས། །
རེ་ཞིག་བདག་ཅག་སློབ་བུ་འདི་དག་ནི། །
སྐབས་འཕྲལ་ཉོན་མོངས་སྒྲིབ་པ་མ་དག་རྐྱེན། །
- 107 -



ས་མཐོའི་བུ་མོ།
ལེགས་པ་ཐམས་ཅད་ཉེས་པར་མངོན་གྱུར་ཅིང་། །
ཉེས་པ་ཐམས་ཅད་ལེགས་པར་མངོན་གྱུར་མོད། །
སྔོན་བསགས་དགེ་བའི་བསོད་ནམས་འབའ་ཞིག་གིས། །
རང་རིགས་གཞོན་ནུ་བློ་གསལ་ན་མཉམ་རྣམས། །
ད་དུང་གཞུང་ལུགས་སྦྱོང་བའི་སྐལ་བ་ལྡན། ། །
དེ་ཚེ་དེ་དག་འབད་པ་ལྷོད་མེད་གྱིས། །
རིག་གནས་ཀུན་གྱི་གཞི་མ་ཡི་གེ་ཡིན། །
སུམ་རྟགས་དག་གི་ལྡེ་མིག་བླངས་བྱས་ནས། །
རིག་གནས་བང་མཛོད་ཆེན་མོའི་སྒོ་ཆེན་འདི། །
དབྱེ་རྒྱུའི་འདུན་པ་ཡང་ཡང་སེམས་ལ་འཁོར། །
སམ
- 108 -



སྤྱིའི་དེབ་གྲངས་གསུམ་པ།
ཤན་འདན་ནང་འཁྲུག་བྱུང་རྐྱེན་དང་
འདན་མའི་མི་གཤིས་ལ་དཔྱད་པ།
བྱང་ཆུབ་ཆོས་སྒྲོན། །
(དཔལ་བརྩེགས།)
སྔོན་འགྲོའི་གཏམ། །
དེང་སྐབས་སྙན་གྲགས་ཀྱི་འཐོར་རླུང་ལྷོ་ཕྱོགས་འཛིན་མའི་ཁྱོན་ན་འུར་བཞིན་
པའི་སྙན་རྩོམ་རིང་མོ་གླིང་སྒྲུང་ནི། རང་རིགས་ཕ་མེས་རྣམས་ཀྱི་བློ་གྲོས་ཀྱི་རྩལ་ལས་
བྱུང་ཞིང་། དེ་ལས་གཙོ་བོ་གླིང་རྗེ་གེ་སར་རྒྱལ་པོའི་མི་ཚེའི་བྱུང་བ་བརྗོད་ཅིང་། ཞོར་
ལ་གནའ་ རབས་བོད་ མིའི་བསམ་བློའི་འཁྱེར་སོ། འཚོ་བའི་སྤྱོད་སྟངས། ཆོས་ལུགས་
དད་ཕྱོགས། ཡུལ་སྲོལ། དམག་དོན། སྐད་ཆའི་སྒྱུ་རྩལ་སོགས་བོད་ཀྱི་སྲོལ་རྒྱུན་
དངོས་མེ་ལོང་ལ་གཟུགས་བརྙན་ཇི་བཞིན་གསལ་པོར་མཚོན་པའི་རྩོམ་རིག་ཅིག་སྟེ།
གླིང་རྗེ་གེ་སར་རྒྱལ་པོའི་སྒྲུང་ཞེས་པ་ནི་རྗོད་བྱེད་ཀྱི་ཚིག་སྙན་ཞིང་འཇེབས་པ་དང༌།
བརྗོད་བྱའི་དོན་རྒྱ་ཆེ་ཞིང་གཏིང་ཟབ་པའི་ལོ་རྒྱུས་ཀྱི་སྙན་རྩོམ་ཞིག་ཡིན་ལ། དེ་
ལས་གསལ་བའི་མི་སྣ་གཙོ་གྲས་ཚ་ཞང་འདན་མ་བྱང་ཁྲ་འམ། འདན་མ་གཡུལ་རྒྱལ་
ཐོག་རྒོད་ནི་གླིང་གེ་སར་གྱི་ཕྲིན་ལས་མ་རྫོགས་ཀྱི་བར། ཕྱི་དགྲ་འདུལ་ཞིང་ནང་ཆོས་
སྐྱོང་བའི་བློན་པོ་གལ་ཆེན་ཞིག་ཡིན་པས། དེ་ཡི་ལོ་རྒྱུས་རྒྱས་པ་ཞིག་བརྗོད་དགོས་ན་
ཡིག་འབྲུ་ཉུང་ངུ་ ཞིག་གིས་མི་འདང་ཡང་ད་ལན་ཁོང་གི་ལོ་རྒྱུས་ལས་ཤན་འདན་ནང་
འཁྲུག་བྱུང་རྐྱེན་དང༌། དུས་བབ་གང་འདྲ་ཞིག་གི་འོག་ཏུ་བྱུང་ཚུལ། མི་གཤིས་དངོས་
- 109 -



ས་མཐོའི་བུ་མོ།
ལ་དཔྱད་པ་བཅས་དུམ་བུ་གསུམ་ལ་དབྱེ་ཞིབ་ཞུ་རྒྱུ་ཡིན།
ནང་འཁྲུག་བྱུང་རྐྱེན།
དེ་ཡང་གེ་སར་བྱང་བདུད་འདུལ་བར་ཆས་པའི་གོ་སྐབས་དང་བསྟུན་ནས་ཧོར་གུར་
དཀར་གྱིས་གླིང་ལ་ཤ་འཁོན་གྱི་རྩོད་གཞི་འགའ་ཞིག་རྩོད་པའི་ཕྱིར་དང་། འབྲུག་མོ་
བཙུན་མོར་བསུ་འདོད་ཀྱིས། ཧོར་གྱི་ལས་དམག་འབུམ་ཚོ་མང་པོ་གླིང་ཕྱོགས་ལ་དྲངས་
ཡོང་བར་། གླིང་ཕྱོགས་ནས་ས་བཙན་དང་ལམ་འཕྲང་ཆུ་ཆེན་བཅས་རང་བྱུང་གི་བཙན་
འགག་མང་པོ་ནས་བཀག་མོད་མ་ཁོག་པར་ཧོར་དམག་ཤོར་སྟེ། གླིང་གི་བཙན་རྫོང་
ཁག་གཅིག་གཏོར། རྒྱ་ཚ་སོགས་དཔའ་རྟུལ་མང་པོ་བཀྲོངས། འབྲུག་མོའི་གཙོས་གླིང་
མི་འགའ་ཞིག་བཙན་པོས་ཁྲིད། གཏེར་ཟོག་རིན་ཐང་ཅན་མང་པོ་འཕྲོག་སྟེ་སོང་ངོ༌།
དེ་དུས་ཙམ་ནས་གླིང་རྗེ་གེ་སར་རྒྱལ་པོས་བདུད་རྗེ་ཀླུ་བཙན་རྒྱལ་པོའི་སྲིད་དབང་གཏོར་
ཏེ། བདུད་རྗེས་བཙན་ཉར་བྱས་པའི་གླིང་མི་འགའ་ཞིག་དང་། བདུད་བློན་གླིང་དང་
ཁོང་ལ་བློ་དཀར་བ་ཁག་གཅིག་བཅས་ཁྲིད་དེ་ཕྱིར་རང་ཡུལ་དུ་ཕེབས། མི་རིང་བར་
ཧོར་ཡུལ་དུ་ཤ་ཤོར་གྱི་ཤ་ལེན་དང༌། རྒྱུ་ཤོར་གྱི་ར་མདའ་རུ་ཆས་ཏེ་སོ་བ་དང༌། མཐའ་
སྲུང་གི་དམག་དཔོན་འགའ་ཞིག་གྲོགས་སུ་བཀུག། འགའ་ཞིག་དྲག་དཔུང་གིས་གཏོར་ཏེ་
ཧོར་ཡུལ་དུ་བརྟོལ། དེ་ནས་ཡང་ཧོར་བློན་མགར་ཆོས་དར་རྒྱལ་པོ་དང་གྲུ་དཔོན་
སོགས་གྲོགས་སུ་བཀུགས་ཤིང༌། མགར་བའི་བུ་རུ་བརྫུས་ནས་ཧོར་བློན་རྣམས་རིམ་
གྱིས་མེད་པར་བྱས། ནུབ་གཅིག་གུར་དཀར་གྱི་ནང་འཁོར་རྣམས་སྤྲུལ་པའི་གར་ལ་
ལྟད་མོས་གཡེང་བའི་སྐབས་དང་བསྟུན་ནས་ཧོར་རྒྱལ་བསད། ཧོར་གྱི་བདུད་བློན་
རྣམས་བསད་བཟུང་ཅི་རིགས་ཀྱིས་ཁ་དག་ཏུ་བཏང་། ཧོར་ཡུལ་ས་སྟོང་དུ་བསྒྱུར། ཤ་
ཤོར་གྱི་ཤ་ལེན་དང་རྒྱུ་ཤོར་གྱི་ར་མདའ་ཆོད་ནས་ཧོར་ནོར་རྣམས་གླིང་ཕྱོགས་སུ་དྲངས།
- 110 -



སྤྱིའི་དེབ་གྲངས་གསུམ་པ།
ཤན་པ་བཙོན་དུ་འཁྲིད་དེ་ཕྱིར་གླིང་ཡུལ་དུ་ཕེབས་སོ། །
དུས་བབ་གང་འདྲ་ཞིག་གི་འོག་ནས་བྱུང་ཚུལ།
དེ་དུས་ཤན་པ་དེ་རྒྱ་ཚ་བསད་པའི་ལག་དམར་བ་ཡིན་སྟབས། ཁྱི་ཆས་སྤྲས་ཤིང་
ཁྱི་མིང་ལ་དམར་རྒྱ་བ་ཞེས་བཏགས་ཏེ་གླིང་གི་སྒར་འདབས་སུ་ཁྱིའི་ཚུལ་དུ་གནས་པར།
ཁྲོ་ཐུང་ནས་ཤན་པ་ལ་བརྙས་བཅོས་ཚད་མེད་བྱས་རྐྱེན་ཤན་པ་འུ་ཐུག་སྟེ་གེ་སར་ལ་ཁྱི་
མིང་བཏགས་པའི་རྡོག་དོན་དུ་སོ་སེན་ཙམ་གྱིས་སྦར་ཤད་བྱེད་ཆོག་པའི་དགོངས་ཞུས་
ལྟར་གེ་སར་ནས་གནང་བར། ཤན་པས་སྐོར་འཐེན་བྱས་ཏེ་ལྕགས་ཐག་གཏོར་ནས་ཁྲོ་
ཐུང་གི་ཕྱོགས་སུ་ཤོར་ཏེ་ཁྱི་སྐད་རྒྱག་བཞིན་ཁྲོ་ཐུང་ཡར་དྲུད་མར་དྲུད་སོ་འགྲད་སྦར་
ཤད་ཅི་ཐུབ་བྱས་པས་ཁྲོ་ཐུང་ནས་སྐད་ངན་རི་ལུང་གང་བ་ཙམ་ཤོར་བར། གླིང་པ་འགའ་
ཞིག་ཧ་དགོད་དི་རེ་དང༌། འགའ་ཞིག་དེ་ཙམ་མ་དགའ་ཞིང་༌། ལྷག་ པར་དུ་ འདན་མ་ཞེ་
སྡང་རབ་ཏུ་འཁྲུགས་ནས་ཤན་པ་ལ་ངན་སྨྲས་ཡང་ཡང་བྱས་རྐྱེན་ཤན་པ་ཡང་མཐར་ཞེ་
སྡང་ལངས་ནས་འདན་མ་དང་རྩོད་པ་བྱུང༌། དེ་རྗེས་གེ་སར་དང་སེང་སྟག་སོགས་གླིང་
གི་རྒྱལ་བློན་རྣམས་ནས་བར་འདུམ་གྱི་སྐད་ཆ་གང་མང་བཤད་པར་འདན་མ་ནས་གོ་
བ་ལོག་སྒྲུབ་ཀྱིས། གེ་སར་སོགས་གླིང་གི་རྒྱལ་བློན་རྣམས་ལ་ཡང་བརྩད་པས་མཐར་
གླིང་པ་མང་ཆེ་བ་གེ་སར་གྱི་ཕྱོགས་སུ་ལངས་པར། འདན་མ་ཞེ་སྡང་མེ་ལྟར་འབར་ཞིང་
ཡིད་ཐང་ལྷག་པར་ཆད་ནས་འདན་སྡེ་ཁྲི་སྐོར་བཅུ་གཉིས་ཀྱི་དམག་དཔུང་རྣམས་ཁྲིད་
དེ། རང་ཡུལ་དུ་ལོག་པར་གླིང་གི་ལྷ་སྲུང་རྣམས་ནས་ཁ་བ་ཉིན་མཚན་དུ་མར་ཕབ་
ཅིང་། ལྷག་པར་རྒྱ་ཚ་མཇལ་བའི་ལུང་བསྟན་གྱིས་གླིང་ཡུལ་དུ་སླར་ལོག་པར་རྒྱ་ཚ་ལྷ་
ལས་བབ་སྟེ། གེ་སར་གྱི་ཕྲིན་ལས་མ་རྫོགས་བར་ཤན་འདན་དཔུང་པ་མཉམ་སྦྲེལ་
གྱིས་དགྲ་ལ་མཉམ་འཐབ་དང་འབངས་འཁོར་མཉམ་སྐྱོང་ དགོས་ པའི་བཀའ་ ཕབ་
པར་ཁོང་གཉིས་པོས་ཀྱང་བཀའ་དང་ལེན་བྱས་པའི་གནས་ཚུལ་གྱིས་སྒྲུང་། འདིའི་ལེ་
ཚན་དུ་བསྡུས་འདུག
- 111 -



ས་མཐོའི་བུ་མོ།
མི་གཤིས་དངོས་ལ་དཔྱད་པ།
ཤན་འདན་ནང་འཁྲུག་ཅེས་པའི་ལོ་རྒྱུས་ཚན་པ་ཙམ་ལ་བརྟེན་ནས་ཁོང་གི་མི་
གཤིས་སྐོར་ཅུང་ཟད་གླེང་ན། དེ་ཡང་མི་ལ་སྐྱོན་མེད་དང༌། ཤིང་ལ་འཛེར་མེད་ཅིག་
འཇིག་རྟེན་འདིར་བཙལ་དཀའ་བས་འདན་མ་ཡང་རང་གཤིས་གྱོང་ཞིང་ཨུ་ཚུགས་ཆེ་
བ་ཙམ་དུ་ཟད་དེ། ཁོང་གིས་བརྡེག་མོ་བྱས་པར། ཤན་ པས་ ཐོག་ མར་མཐོལ་བཤགས་
བཟོད་གསོལ་ཞུས་པ་དང༌། གླིང་གི་རྒྱལ་བློན་དུ་མས་གོ་བཀོན་བློ་འགུག་ཇི་ཙམ་བྱས་
ཀྱང༌། སྣང་མེད་ཁྱད་གསོད་ཀྱི་ངང་ནས་རང་འདོད་མཐར་སྐྱེལ་གྱིས་ཤན་པ་གསོད་
སེམས་འཆང་བ་ནི་ཡ་རབས་མི་ཞིག་གི་བྱེད་སྟངས་རྩ་བ་ནས་མིན་ལ། གཞན་ཡང་
ཞིབ་ཏུ་བརྟགས་ན་གྱོད་རྩ་དགྲ་ལྷ་དང༌། རང་དང་མཐུན་འཇུག་ཡོད་པར་གྲགས་པའི་
ཨ་སྟག་ཀླུ་མོ་གཉིས་ཙམ་ལས་གླིང་པ་མང་ཆེ་བ་དང༌། ཐ་ན་སྔོན་རང་དང་ཤི་གསོན་
དཔུང་པ་མཉམ་གཤིབས་ཀྱིས་ཧོར་གླིང་འཁྲུག་སྐབས་ཀྱི་འཐབ་གྲོགས་རྣམས་ཀྱང་གེ་
སར་གྱི་ཕྱོགས་སུ་ལངས་པ་ཡང་རང་མཐོ་ཁེངས་རློམས་ཀྱིས་མི་གཞན་དང་བསྟུན་ཐབས་
མི་བྱེད་པར། གཤིས་གྱོང་ཨུ་ཚུགས་བཙན་པོས་གཞན་དང་འདྲིས་གཤིབས་དཀའ་བའི་
སྣང་བ་ཞིག་ངང་གིས་སྟེར། །
ཡིན་ན་ཡང་འདན་མ་ནི་རྒྱལ་ཁབ་ལ་བློ་དཀར་ཞིང་གཉེན་བཤེས་ལ་ཕྱོགས་
འཛིན་གྱི་ལ་རྒྱ་ཟབ་ཅིང་། ལྷག་པར་དུ་བྱ་བ་གང་ཞིག་འཕྲད་ཀྱང་རང་ཚུགས་བརྟན་པོ་
འཛིན་པའི་ཕོ་རྒོད་ཀྱི་དན་རྟགས་མ་ནོར་བ་འཛིན་པ་སྒྲུང་འདིའི་ཐོག་མཐའ་བར་
གསུམ་ཅི་རིགས་སུ་མངོན་ལ། གླིང་གི་དཔའ་རྟུལ་ཁྲོད་ནས་དྲག་རྩལ་དང༌། དམག་
ཇུས། དཔའ་སྙིང༌། བྱས་རྗེས་བཅས་གཞན་ལས་ཆེ་བར་ཡོད་པའི་བརྒྱ་གོ་གཅིག་ཆོད་
ཀྱི་བློན་པོ་ཞིག་ཡིན་པའང་ཁོང་གིས་གེ་སར་ལ་ཞུས་པའི་གླུ་དོན་ལས་གསལ།
མ་ཟད་རང་གཤིས་ལ་ངོ་ལྐོག་དང་གཡོ་སླད་མེད་པ་ཞིག་སྟེ། ཁྱོད་ཤི་ང་གསོན་
- 112 -



སྤྱིའི་དེབ་གྲངས་གསུམ་པ།
གྱི་རྩོད་གླེང་ཐོག་ཏུ་ཡང་། མི་ང་ལ་སྡང་ཡང་ཀུན་ལ་བྱམས་ཞེས་གེ་སར་ནི་འབངས་ལ་
བྱམས་པའི་དཔོན་བཟང་ཞིག་ཡིན་པར་བཤད་ཅིང་། གྱོད་རྩ་ཐུག་པའི་དགྲ་ལྷ་ཡང་གེ་
སར་གྱི་འཁྲིས་སུ་འཇོག་པ་ལས་རང་ཉིད་ཡུལ་གྱར་དུ་འགྲོ་བའི་མཉམ་པོར་འགྲོ་འདོད་
བྱས་ཀྱང་ཁྲིད་འདོད་བྱས་མེད་པ་སོགས་ཀྱིས་ཤེས་སོ། །
113 -



ས་མཐོའི་བུ་མོ།
ཡི་གེའི་ཀློག་སྟངས་ལ་རགས་ཙམ་དཔྱད་པ།
དབྱངས་ཅན།།
(དཔལ་བརྩེགས།）
ཡི་གེའི་ངོ་བོ།
ཚད་མ་རྣམ་འགྲེལ་ལས་ཡི་གེའི་ངོ་བོ་ནི་སྐད་ཀྱི་གདངས་ཡིན་པར་བཤད་ཅིང་།
ས་པཎ་ གྱི་མཁས་འཇུག་ ལས། ཡི་གེའི་མཚན་ཉིད་ནི། སྒྲ་གང་ཞིག་འབྲུར་ཆགས་
པའོ། ། ཞེས་དང་། ཡི་གེའི་བཤད་པ་མཁས་པའི་ཁ་རྒྱན་ལས། ཡི་གེའི་ངེས་ཚིག་ནི་
དབྱངས་གསལ་གྱི་ཡི་གེ་རྣམས་གང་ཟག་སུས་བརྗོད་ཀྱང་སྒྲའི་གདངས་ཀྱི་རྣམ་པ་མི་
འགྱུར་བར་གནས་པས་ན་ཡི་གེ་ཞེས་གསུངས་སོ། །
དེང་དུས་བོད་ཡིག་གི་གནས་སྟངས།
ཚང་མས་མཁྱེན་གསལ་ལྟར་དེང་དུས་བོད་ཡིག་གི་སྒྲའི་ཀློག་སྟངས་ནི། དབྱེ་
བ་ཕྱེ་བདེ་ཞིང་ཀློག་གསལ་བ་དེ་ཙམ་མ་ཡིན་ལ། ཀློག་པ་ཙམ་གྱིས་དོན་གོ་བ་དང་
དག་ཆ་གསལ་བ་ནི་དེ་བས་ཀྱང་མ་ཡིན། དེ་ལ་སྔར་སོང་གི་མཁས་པ་རྣམ་པས་ཡི་
གེའི་ཀློག་སྟངས་ལས་ཡི་གེ་དེའི་གོ་དོན་དང་དབྱངས་གསལ་དང་སྔོན་རྗེས་སོགས་ཀྱི་
དག་ཆའང་རྟོགས་ཐུབ་ཀྱི་ཡོད་གསུངས། ཡིན་ཡང་དེང་སྐབས་མདོ་ཁམས་ཁུལ་དུ་
ཅུང་མི་ཉམས་པར་སྐྱེ་བོ་འགའ་རེའི་ཀློག་གདངས་ལས་མགོ་འདོགས་དང་སྔོན་རྗེས་སོགས་
- 114 -



སྤྱིའི་དེབ་གྲངས་གསུམ་པ།
ཡོད་མེད་ཀྱི་དབྱེ་བ་ཅུང་འབྱེད་པ་ལས། དབུས་གཙང་ཁུལ་དུ་ཡི་གེའི་ཀློག་སྟངས་སྤྱིར་
ཉམས་ཟིན་པས་ཡི་གེ་མང་པོའི་མགོ་འདོགས་སྔོན་རྗེས་ཀྱི་སྒྲ་གཅིག་མཚུངས་སུ་ཀློག་
པ་ལས་དབྱེ་བ་གསལ་པོར་ཕྱེ་ཐུབ་ཀྱི་མེད། །
གཏན་འབེབས་བྱས་པའི་ཡི་གེའི་ཀློག་སྟངས།
འོ་ན་སྔར་ཐོན་མིས་བོད་ཡིག་བརྩམས་པ་ནས་ཡི་གེའི་ཀློག་སྟངས་རྣམས་གཅིག་
མཚུངས་སུ་གཏན་ལ་ཕབ་པ་མ་ཡིན་ནམ་ཞེ་ན།
ཐོན་མིའི་སུམ་རྟགས་ཀྱི་རྩ་བ་ལས། །ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་
དང་བརྒྱད་གནས་པའང་། །སྡེ་ཚན་ལྔ་རུ་དྲིལ་བྱས་ནས། །ཕོ་དང་མ་ནིང་མོ་དང་ནི། །
ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་དབྱེ། །ལྷག་མ་བཅུ་བཞི་གནས་པ་
ལ། །ཙ་སོགས་གསུམ་ནི་ཅ་སོགས་སྦྱར། །ཝ་ནི་བ་དང་སྦྱར་བར་བྱ། །ལྷག་མ་དྲུག་ནི་
མོ་རུ་སྦྱར། །ར་ལ་ཧ་ནི་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་དང༌། དེ་
བཞིན་དཀའ་གནད་གསལ་བའི་མེ་ལོང་ལས། ཀ་ཅ་ཏ་པ་ཙ་རྣམས་ཕོ། ཁ་ཆ་ཐ་ཕ་ཚ་
མ་ནིང༌། །ག་ཇ་ད་བ་ཛ་ཝ་ཞ། །ཟ་འ་ཡ་ཤ་ས་རྣམས་མོ། །ང་ཉ་ན་མ་ཤིན་ཏུ་མོ། །ར་
ལ་ཧ་ཨ་མོ་གཤམ་སྟེ། །ཨ་ནི་མཚན་མེད་ཅེས་ཀྱང་བྱ། །ཞེས་བོད་ཡིག་གི་སྡེ་ཚན་
དང༌། ཕོ་མོ་མ་ནིང་མོ་གཤམ་དང་མཚན་མེད་ཀྱི་དབྱེ་བ་གསལ་པོ་ཕྱེས་ཤིང༌། ཡང་།
ཕོ་ནི་དྲག་པའི་ཚུལ་གྱིས་ཏེ། མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་
གྱིས་ཏེ། །ཤིན་ཏུ་མོ་ནི་མཉམ་པས་སོ། །ཞེས་ཡི་གེ་རྣམས་སྒྲ་དྲག་ཞན་གྱིས་ཕོ་མོའི་
དབྱེ་བ་ཕྱེ་ཡོད་པ་གསལ་སྟོན་བྱས་ཡོད་ལ། ཡང་། གང་ལ་འཇུག་པར་བྱེད་ཅེ་ན། ཕོ་
ནི་ཕོ་དང་མོ་ལ་འཇུག །མོ་ནི་མོ་དང་མ་ནིང་ལ། །མ་ནིང་ཡང་ནི་ཕོ་མོ་ལའོ། །ཤིན་ཏུ་
མོ་ནི་མ་ནིང་དང༌། །མོ་དང་ཤིན་ཏུ་མོ་ཉིད་ལའོ། །ཕོ་ནི་མ་ནིང་ལ་མི་འཇུག །མོ་ནི་ཕོ་
ལ་འཇུག་པ་མིན། །མ་ནིང་རང་ལ་རང་མི་འཇུག །རང་གི་སྡེ་དང་ཕྲད་པ་ན། །ཕོ་ཡང་
- 115 -



ས་མཐོའི་བུ་མོ།
མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །ཞེས་པ་ལྟར་སྔོན་འཇུག་གི་
འཇུག་པ་དང་། གང་གིས་བཅུ་པོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་
འཇུག་ ཚུལ་ དོན་ གྱི་ ཚུལ། །ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་མ་
གསུམ་དུ་འཇུག །ཅེས་པ་ལས་སྔོན་རྗེས་ཀྱི་འཇུག་པ་ག་ཚོད་ཁྱབ་ཆེ་ནའང་དེ་དག་
ལས་འདའ་བར་མི་ནུས་ཏེ། དཔེར་ན། ཐོག་མ་ཉིད་ནས་ཀ་ནས་ཨ་བར་ཀློག་སྐབས།
ཀ་ཕོ་སྟེ་སྒྲ་དྲག་པ་དང༌། ཁ་མ་ནིང་སྟེ་སྒྲ་རན་པ། ག་མོ་སྟེ་ཅུང་ཟད་ཞན་པ་དང༌། ང་
ཤིན་ཏུ་མོ་སྟེ་དེ་ལས་ཀྱང་སྒྲ་ཅུང་ཟད་ཞན་པ་སྟེ་ཡི་གེའི་ཀློག་སྟངས་རྣམས་གཏན་
ལ་འཁེལ་ཟིན་ཡོད། དེ་དག་སྔོན་རྗེས་རྣམས་ཞུགས་སྐབས་དཔེར་ན། དགའ་ལྟ་བུ་ནི།
མིང་གཞི་མོ་སྒྲ་ཅུང་ཟད་ཞན་པ་ལ་སྔོན་འཇུག་མ་ནིང་སྟེ་སྒྲ་རན་པ། རྗེས་འཇུག་མོ་འ་
ཡིག་སྟེ་སྒྲ་ཅུང་ཟད་ཞན་པ་བཅས་བསྡོམས་ནས། མཐར་ཕྱིར་དོན་པའི་སྒྲ་དེའང་ཅུང་
ཟད་ཞན་པ་ནས་རན་པར་འགྲོ་བ་དང་ཕྱིས་སུ་ཅུང་ཞན་པ་ཙམ་ནས་མཚམས་འཇོག་
དགོས་པར་སྙམ། ཡང་འགའ་ལ་མཚོན་ན། མིང་གཞི་ག་མོ་སྟེ་སྒྲ་ཅུང་ཟད་ཞན་
པ་ལ་སྔོན་འཇུག་མོ་འ་ཡིག་སྒྲ་ཅུང་ཟད་ཞན་པ་དེའི་སྟེང་རྗེས་འཇུག་མོ་འ་ཡིག་བཅས་
བསྣན་ནས་མཐར་ཕྱིར་དོན་པ་ནི་སྒྲ་རན་པ་གསུམ་མཉམ་དུ་དབྱུང་བ་དང༌། དགའ་
ལས་འགའ་སྒྲ་ཅུང་དྲག་པར་ཡོད་པ་མཚོན་ཐུབ། ཡང་སྐྱབས་དང་སྐྱབ་ལ་མཚོན་ན།
དཀའ་གནད་གསལ་མེ་ལས། ཕོ་ཡི་ག་ཡིག་ཡང་འཇུག་ཅན། །སྐྱེས་བུ་རབ་དང་ཕོ་
ཡིག་བ། །ཡང་འཇུག་ཅན་ནི་སྐྱེས་བུ་འབྲིང་། །ག་བ་ཡང་འཇུག་མེད་པ་དང་། །ད་སའི་
མཐའ་ཅན་ཐ་མ་སྟེ། །དྲག་པ་ཕོ་ལའང་ནང་གསེས་ཀྱིས། །དྲག་ཞན་བར་མ་གསུམ་དུ་
དབྱེ། །ཞེས་པ་ལྟར། སྐྱབས་ནི་སྐྱབ་ལས་སྒྲ་ཅུང་དྲག་པར་ཡོད་པ་མཚོན་ཐུབ་པ་དང་།
དེ་བཞིན་གང་དང་གངས་ལྟ་བུ་དང༌། མ་ཟད་མ་ནིང་ལའང་འགྱུར་བ། མཚན་མེད།
མཚན་གཉིས་སོགས་ནི་སྒྲའི་ཀློག་སྟངས་ལ་བལྟོས་ནས་བཞག་ཡོད།
སྤྱིར་ཕོ་མོའི་དབྱེ་བ་ནི་ སོ་ སོའི་རྟགས་ཙམ་མ་ཟད་ ཕོ་མོ་ སོ་ སོའི་ སྐད་ ཀྱི་
- 116 -



སྤྱིའི་དེབ་གྲངས་གསུམ་པ།
གདངས་ཀྱང་མི་འདྲ་ལ། ཕོ་མོའི་ནང་དུའང་མ་ནིང་དང༌། ཕོ་ལའང་སྐྱེས་བུ་རབ་འབྲིང་
དང༌། མོ་ལའང་མོ་ཙམ་དང་ཤིན་ཏུ་མོ་སོགས་ནི་གཙོ་བོ་སྐད་ཀྱི་གདངས་ལས་དབྱེ་
ནུས་པ་བཞིན། ཐོན་མིས་ཐོག་མར་བོད་ཡིག་བརྩམས་སྐབས། ཡི་གེའི་ཕོ་མོ་མ་ནིང་ནི་
སྐྱེ་བོ་དང་འདྲ་བར་སྒྲ་ལའང་དྲག་ཞན་དབྱེ་རྒྱུ་ཡོད་པ་གསལ་སྟོན་བྱས་ཡོད། དཔེར་ན་
ལེགས་ལྟ་བུར་མཚོན་ན། དེ་སྐད་ཤུགས་ཆེན་པོས་བཏོན་ན། བརྗོད་པ་པོ་དེས་འདོད་
མོས་ཆེན་པོ་ཡོད་པ་མཚོན་ཐུབ་ལ། གལ་ཏེ། སྐད་ཤུགས་ཆུང་ངུས་བཏོན་ན། བརྗོད་
པ་པོ་དེ་དེ་ཙམ་ཞིག་ཡིད་ལ་མི་འཐད་པའི་ངང་ཚུལ་སྟོན་པ་བཞིན། ང་ཚོས་དུས་རྒྱུན་
གྱི་འཚོ་བའི་ཁྲོད་སྐད་ཆ་ཚིག་གཅིག་ལའང་དེའི་གདངས་དང་སྐད་ཤུགས་ཆེ་ཆུང་གིས་
བརྗོད་པ་པོ་དེའི་རྣམ་འགྱུར་མཚོན་ཐུབ་ཀྱི་ཡོད། །
དེར་བརྟེན་བོད་ཀྱི་ཡི་གེ་ནི་སྒྲ་ཡིན་པ་གསལ་པོར་མཚོན་ཐུབ་པ་དང༌། བོད་ཡིག་
ནི་ཧ་ཅང་ཕུན་སུམ་ཚོགས་པ་དཔལ་དང་ལྡན་པ་ཞིག་ཅི་ནས་ཀྱང་ཡིན་པ་དེ་དག་སྔར་
སོང་གི་ལོ་རྒྱུས་ལ་འགྲོ་བ་ཙམ་ལས་ད་ལྟ་སྤྱོད་བཞིན་ཡོད་པ་མི་མཐོང་བས། གལ་ཏེ་
སྒྲ་ཉམས་ན་བོད་ཡིག་ཀྱང་སྨོས་མི་དགོས་པས་རང་རིགས་བོད་ཡིག་གི་སྒྲའི་ཀློག་སྟངས་
ཉམས་པར་དོགས་ནས་ཕྱོགས་བཅུའི་མཁྱེན་དཔྱོད་ཡངས་པ་རྣམ་པའི་ཀུན་སློང་ཞིག་
ཡོང་ཆེད་དང༌། ཚང་མས་སྒྲ་གསལ་བ་ཞིག་སྔར་བྱུང་མྱོང་བ་ཙམ་མ་ཟད་ད་ལྟའང་སྤྱོད་
བཞིན་ཡོད་པ། མ་འོངས་པའི་ལོ་རྒྱུས་ལ་ར་སྤྲོད་ཅིག་ཅི་ནས་བྱུང་ན་སྙམ་པའི་ལྷག་
བསམ་གྱིས་བྲིས་པས་དཔྱོད་ལྡན་གྱི་སྐྱེ་བོ་སུས་ཡི་གེའི་སྒྲ་གདངས་རྣམས་གསལ་བར་
ཀློག་ཐུབ་ན་དེ་མ་ཉམས་པར་བརྒྱུད་སྤེལ་ཡོང་བའི་རེ་བ་ཆེ།
-17 -



ས་མཐོའི་བུ་མོ།
118 -



སྤྱིའི་དེབ་གྲངས་གསུམ་པ།
མདོ་ཁམས་ཟླ་རྒྱུད་ཨ་རིག་བསང་གི་འམ་གླིང་
གི་མ་ཎིའི་རྡོ་མཁར་གྱི་བྱུང་འཕེལ་སྐོར་
རོབས་ཙམ་གླེང་བ།
ངག་དབང་སྒྲོལ་མ།
(ཁམས་པ་སློབ་ཆེན།)
དེ་ཡང་རབ་དཀར་གངས་ཀྱི་ལྷུན་པོས་ཡོངས་སུ་བསྐོར་བའི་ཡུལ་གྱི་བྱེ་བྲག་མདོ་
ཁམས་རྫ་རྒྱུད་ཀྱི་ཕྱོགས་རྨ་རྫ་ཟལ་མོ་སྒང་གི་ཆར་གཏོགས་རྫ་ཆབ་རིང་མོ་ལྷང་ལྷུང་དུ་
འབབ་པའི་ཉེ་འགྲམ། རྒྱལ་སྲས་རིགས་གསུམ་མགོན་པོ་དང་བདེ་གཤེགས་སྒྲུབ་པ་
བཀའ་བརྒྱད་ཀྱིས་བྱིན་གྱིས་བརླབས་ཤིང་། གུ་རུ་པདྨ་འབྱུང་གནས་དང་། འཛམ་གླིང་
སེང་ཆེན་རྒྱལ་པོ་སོགས་ཀྱི་ཞབས་ཕྱག་གི་རྗེས་དང་གཟུངས་སྔགས་སོགས་རང་བྱོན་
མང་པོ་རྣམ་པར་བཀྲ་བ། འཛམ་གླིང་གནས་ཆེན་ཡོངས་ཀྱི་བྱེ་བྲག་ཙ་རི་ཏྲ་གཉིས་པ་
ཞེས་བསྔགས་བརྗོད་ཀྱི་མེ་ཏོག་པདྨ་དཀར་པོ་སྲིད་པའི་ཁོར་མོ་ཡུག་ཀུན་ཏུ་འཐོར་
བའི་གནས་མཆོག །རྒྱལ་ཀུན་ཐུགས་ཀྱི་རྟེན་མཆོད་རྟེན་རྡོ་འབུམ་མཐོང་བ་རང་གྲོལ་
ཞེས་སེང་ཆེན་ཡིད་བཞིན་དབང་གི་རྒྱལ་པོའི་སྐུ་དུས་སུ་ཁྲ་མོ་གླིང་དཀར་སྟོད་པའི་
དཔའ་ཐུལ་གྲུབ་བརྙེས་རྣམས་དང་སྐྱེས་ཆེན་དམ་པ་གངས་དཀར་ལྷུན་པོ་ཚར་དུ་དངར་
བ་ལྟ་བུ་བར་མ་ཆད་དུ་བྱོན་པ་རྣམས་ཀྱིས་ཡོངས་སུ་བཞེངས་པར་མཛད་པའི་ཨ་རིག་
བསང་གི་མ་ཎིའི་རྡོ་མཁར་གྱི་བྱུང་འཕེལ་སྐོར་མདོ་ཙམ་བརྗོད་ན་འདི་ལྟ་སྟེ། །
- 119 -



ས་མཐོའི་བུ་མོ།
དང་པོ། རྡོ་མཁར་འདི་ཉིད་ཐོག་མར་ཇི་ལྟར་བཞེངས་
པའི་ཚུལ་བཤད་པ་ནི། །
དེ་ཡང་ དངོས་ཅན་དངོས་མེད་བདུད་ རིགས་ སུས་ ཀྱང་ གླགས་ མ་རྙེད་ པའི་ མ་
སངས་ སྐྱེས་བུ་ཆེན་པོ། ནོར་ གཡང་གཏེར་ཁ་ཀུན་ ཀྱི་མངའ་བདག །ཆོས་བྱེད་གང་
ཟག་ཡོངས་ཀྱི་སྐྱབས་རྟེན། འགྲོ་བ་ལྷ་མི་ཡོངས་ཀྱི་གཙུག་རྒྱན། ལོག་ལམ་གོལ་པོ་
གཏོར་བའི་ནུས་ལྡན། ཐར་པའི་གླིང་དུ་འདྲེན་པའི་བླ་མ། འཁོར་བའི་རྒྱ་མཚོ་བརྒལ་
བའི་དེད་དཔོན། སྐལ་ལྡན་སྒྲུབ་པ་པོ་ཡི་ལྷ་སྐལ། གངས་ཅན་དཔའ་བོ་ཀུན་གྱི་གཙུག་
ཕུད་འཛམ་གླིང་སེང་ཆེན་རྒྱལ་པོ་ཞེས་སྙན་པའི་བ་དན་སྲིད་པའི་ཁོར་མོ་ཡུག་ཀུན་ཏུ་
གྲགས་པ་གང་ཉིད་དགུང་ལོ་བཅོ་ལྔ་པར་ཤིང་ཕོ་སྟག་གི་ལོ་སྤྱི་ལོ་༡༠༧༤ ལོར་ལྷ་ཆེན་
ཚངས་པ་དཀར་པོ་དང་བླ་མ་མཁའ་འགྲོའི་ལུང་བསྟན་ཇི་བཞིན་བདུད་ཀླུ་བཙན་རྒྱལ་
པོ་འདུལ་བའི་ཕྱིར་དུ་ཡར་ ཁམས་ བྱང་མའི་རི་བརྒྱད། ལ་བཞི་བྲེས་ཀྱི་ར་བ། ཡང་
བཞི་མཚལ་ར་སྨུག་པོར་ཕྱག་ཕེབས་ནས་ལོ་གསུམ་ལོན་པ་མེ་ཕོ་འབྲུག་གི་ལོ་སྟེ་སྤྱི་ལོ་
༡༠༧༦ལོར་ཧོར་ ཨ་ཆེན་ཐང་པ་གྲུ་བཞི། སེར་པོ་ཧོར་གྱི་ས་ཆ། སེར་མོ་ རེག་དུག་
མཁར་དགུ་དེ་ན། ཧོར་གུ་ཡངས་གནམ་གྱི་རྒྱལ་པོ་ཞེས་གྲགས་པའི་གུར་དཀར་རྒྱལ་
པོ་དེ་ཉིད་ཀྱི་བཙུན་མོ་རྒྱ་ཨ་ཟིའི་བུ་མོ་ག་ཟི་ཟེར་བ་དེ་ཚེ་ལས་འདས་པས་གུར་དཀར་
རྒྱལ་པོ་ ཕོ་ཡུག་ཏུ་ལུས། དེར་ཧོར་ཤན་པ་རྨེ་ རུ་རྩེས་གཙོར་བྱས་པའི་ཧོར་ རྗེ་ བློན་
རྣམས་ཀྱིས་བཙུན་མོ་ཞིག་འཚོལ་བའི་བཀའ་གྲོས་བྱས་ཏེ། གསོ་བྱ་མི་སྐད་སྨྲ་ཤེས་
པའི་བྱ་ཁྭ་ཏ་ནག་ཙོག་དེ་ཤར་ཁྲ་མོ་གླིང་གི་ས་ཆར་མྱུལ་མར་མངགས་པ་དེས་གླིང་གི་
སྟོད་སྨད་བར་གསུམ་ལེགས་པར་མྱུལ་ཞིབ་མཛད་ཅིང་། སྒ་སྐྱ་ལོ་སེང་ལྕམ་འབྲུག་
མོའི་གཡུ་ཆུང་ནམ་མཁའི་འོད་ཆུང་དེ་ཁྱེར་ནས། ཧོར་གུར་དཀར་རྒྱལ་པོའི་མདུན་དུ་
ཕྱིར་ཕེབས་ཏེ་གླིང་དཀར་སྟོད་པའི་གནས་ཚུལ་རྣམས་ཞིབ་ཏུ་ཞུས་པའི་སྐབས་དེར།
- 120 -



སྤྱིའི་དེབ་གྲངས་གསུམ་པ།
ཧོར་གུ་ཡངས་གནམ་གྱི་རྒྱལ་པོས་ཧོར་སྡེ་དམར་ནག་བཅུ་གཉིས་ཀྱི་དམག་དཔོན་རྣམས་
མདུན་དུ་བསྡུས་ཏེ་གླིང་དཀར་སྟོད་ལ་དམག་དྲངས་དགོས་པའི་བཀའ་ཕབ་པ་ལྟར་
ཐང་དམར་པོ་བཞི་ལིང་གོང་མར་དམག་སྒར་བརྒྱབ་སྟེ། ལྟ་བ་མིག་གིས་མི་བཟོད།
བསམ་པ་སེམས་ཀྱིས་མི་ལང་བར་བྱས་ཏེ། སྒར་སྒོ་ཐམས་ཅད་གླིང་ལ་གཏད་ནས་
བསྡད་པ་དེ། གླིང་དཀར་སྟོད་པས་ལེགས་པར་ཤེས་ཏེ། སྔ་གཞུག་རྣམས་སུ་ཚ་ཞང་
འདན་མ་བྱང་ཁྲ། གདོང་འབུམ་པའི་རྒྱ་ཚ་ཞལ་དཀར་གཉིས་ཧོར་སྒར་དུ་བརྒྱུགས་ཏེ་
དཔའ་བོའི་དཔུང༌། རྣོན་པོའི་མཚོན། ཉག་ཕྲན་མདའ་བཅས་ཀྱིས་ཧོར་གྱི་དཔའ་བོ་དུ་
མའི་རུ་མཚོན་ཐང་ལ་བསྙིལ་ཏེ་དཔའ་རྟགས་དུ་མས་གཟེངས་སུ་མཐོ་བའི་སྐབས་དེར།
སྟག་རོང་དཔོན་པོ་ཁྲོ་ཐུང་དེ་ཕྲག་དོག་གི་དུག་ཆུས་མྱོས་ནས་དཔའ་མེད་ནའང་ཡོད་
མདོག་ བྱས་ནས་ཧོར་ སྒར་དུ་ ཆས་ པ་ དང༌ ། ཧོར་ཤན་པ་ རྒྱལ་ པོས་ གཙོས་ རྩལ་
ཆེན་ཤན་པ་རྣམ་ལྔས་གྲུ་གུ་བཞིན་བཀྱིགས་ཏེ་ཧོར་གུར་དཀར་རྒྱལ་པོའི་མདུན་དུ་
ཕུལ་བ་དང༌། ཁ་དུང་སོ་ཕོར་བ་ཡར་ཡར། ལུས་ལྕང་ལོ་རླུང་གིས་གཡོ་གཡོ་བྱས་ཏེ།
རང་མགོ་ཆུ་འདྲེན་དང་ཕྱི་བླ་ནང་བཙོང་བྱས་ནས་ཧོར་གུར་དཀར་རྒྱལ་པོ་དང་མནའ་
བཞག་ཅིང་ངན་གྲོགས་བྱས་པའི་ཚུལ་ནི། ཧོར་གླིང་གཡུལ་འགྱེད་ལས། །མ་བཞིའི་
དཔོན་པོ་ཁྲོ་ཐུང་དེ། ཁ་ཕར་འཁོར་ཁ་རུ་ངོ་གཉིས་ཡིན། ཁ་ཚུར་འཁོར་ཕུར་བུ་ཟུར་
གསུམ་ཡིན། །གཏམ་ཕུག་མེད་སྒོ་ཁྱི་ཟུག་ཟུག་ཡིན། །ལས་ཅི་བྱས་དམའ་འབབ་ཁུར་
ཁུར་ཡིན། །གཞིས་བུད་མེད་ཐོག་ལ་ང་རྒྱལ་ཆེ། །ཤ་ཕུ་ནུའི་སྟེང་ལ་དཔའ་བོ་སྟག །
སྡང་དགྲ་བོ་མཐོང་ན་སྡར་མ་ཝ། །གླིང་ལྷ་སྡེ་དཀྱིལ་ནས་ཁ་ཕོ་ཅན། །ཧོར་གུར་དཀར་
རིག་ན་ ཡ་ མཆུ་འདར། །ཧོར་ཤན་པ་ རིག་ན་བརྒྱ་ཕྱག་འཚལ། །ཧོར་འབུམ་དམག་
རིག་ན་སྒུར་སྒུར་བྱེད། །དགྲ་རྒྱུགས་སྣ་དཔུང་ཁྲིད་བྱེད་མཁན་ཡིན། །ཆར་སྣ་རླུང་་་་་་
ཁྲིད་བྱེད་མཁན་ཡིན། །མི་དེ་ལ་ཡག་བཤད་གཅིག་ཀྱང་མེད། །ཅེས་གསུངས་པ་ལྟར་
མ་བཞིའི་དཔོན་པོ་ཁྲོ་ཐུང་དེས་ཧོར་དང་མཉམ་འབྲེལ་བྱས་ནས་ཕྱི་སྣ་ནང་ཁྲིད། ཆར་
སྣ་རླུང་འདྲེན་བྱས་ཏེ་སྔ་གཞུག་རྣམས་སུ་གླིང་སྤྱི་དཔོན་གྱི་རིགས་སྲས་སྣང་ངུ་གཡུ་
- 121-



ས་མཐོའི་བུ་མོ།
ས
སྟག་དང༌། གདོང་འབུམ་པའི་རྒྱ་ཚ་ཞལ་དཀར། ནུ་བོ་རོང་ཚ་དམར་ལེབ། སྟག་རོང་
ཨ་ནུ་གཟིག་འཕེན། ཉ་ཚ་ཨ་བརྟན་གཙོས་པའི་གླིང་དཀར་སྟོད་པའི་དཔའ་ཐུལ་
བརྒྱད་དང་ལས་དམག་དུ་མ་དགྲ་ལག་ཏུ་བསྐྱལ་བར་མ་ཟད། རྒྱ་ཚའི་མགོ་འཕྲུ་དེ་ཡ་
རྩེ་མཁར་གྱི་འཕྲུ་ལ་བཙུགས། སེང་ལྕམ་འབྲུག་མོ་མཆན་ནས་འཕྲོགས། ཇ་མཁར་
རིང་མོ་རྨང་ནས་གཏོར། བསོགས་པའི་རྒྱུ་ནོར་ཧོར་གྱིས་འཁྱེར་བའི་དུས་དེར་གླིང་ས་
མཐོང་བ་ཀུན་སྨོན་དེ་དཔོན་པོ་ཁྲོ་ཐུང་གིས་བཟུང་སྟེ་བྱ་བ་ཡ་མ་ཟུང་དུ་མས་དུས་
འདས་པར་གྱུར་ཏོ། །
དེ་ནས་འཛམ་གླིང་མི་ཡི་ཉི་མ་གང་དེས་བདུད་ཀླུ་བཙན་རྒྱལ་པོ་ཐོད་མདའ་སྤྲད་
ཅིང༌། བདུད་ཡུལ་དུ་ལོ་དགུ་ཙམ་འགོར་ཏེ་ཆུ་ཕོ་ཁྱིའི་ལོ་སྟེ་སྤྱི་ལོ་ ༡༠༨༢ ལོར་གླིང་
དཀར་སྟོད་དུ་ཕྱིར་བྱོན་ཏེ། དགའ་བའི་ནམ་ལངས། སྐྱིད་པའི་ཉི་མ་ཤར་བའི་དུས་
དེར། རྒྱལ་མཆོག་གིས་རྫུ་འཕྲུལ་ཡ་མ་ཟུང་དུ་མས་ཨ་ཁུ་ཁྲོ་ཐུང་རྒྱལ་པོ་ལ་ཉེས་ཆད་
བཅད་པའི་སྐབས་དེར་གདོང་ཁུ་བོ་སྤྱི་དཔོན་རྒྱལ་པོས་ལྷ་དར་དཀར་པོ་སྲིད་དུ་རིང་བ་
དང་འབྲེལ་ནང་ཟོག་དུ་མ་རྒྱལ་མཆོག་གི་མདུན་དུ་ཕུལ་ནས་ཁྲོ་ཐུང་རྒྱལ་པོ་སྲོག་ཐར་
མཛད་ཅིང། ཉེས་ཆད་དུ་བསང་གིའམ་གླིང་གི་མ་ཎི་རྡོ་མཁར་མཐོང་བ་རང་གྲོལ་འདི་
ཉིད་བཞེངས་རྒྱུ་གླིང་གི་རྗེ་བློན་དཔའ་ཐུལ་མོ་སྨན་ཡོངས་ཀྱི་ཐུགས་ཡིད་གཅིག་གྱུར་
གྱི་བཀའ་ཡི་ཅོད་པན་དེ་ཨ་ཁུ་ཁྲོ་ཐུང་རྒྱལ་པོའི་སྤྱི་བོར་ཕབ་སྟེ། དེ་ཡང་སྔོན་གླིང་
གི་སྤྱི་དཔོན་རྒྱལ་པོའི་རིགས་སྲས་སྣང་ཆུང་གཡུ་སྟག་དང༌། ནུ་བོ་རོང་ཚ་དམར་ལེབ་
གཉིས་གཡུལ་ངོར་གྲོངས་པའི་སྐུ་གདུང་དེ་གཉིས། གླིང་གི་བླ་མ་རྣམས་ཀྱིས་ལས་
བཞིའི་ཆོ་ག་དང་བཅས་པའི་སྦྱིན་བསྲེགས་ཀྱི་མཆོད་འབུལ་བགྱིས་པས། གདུང་ཆེན་
ལྔ་དང་རིང་བསྲེལ་སོགས་ངོ་མཚར་གྱི་མཛད་པ་རྒྱ་ཆེར་བྱུང་བའི་གནས་དེར། གླིང་སྤྱི་
དཔོན་རྒྱལ་པོ་སོགས་རྒན་རབས་རྣམས་དང༌། རྒྱལ་ཡུམ་སེང་ལྕམ་འབྲུག་མོ་སོགས་
ཡེ་ཤེས་ཀྱི་མཁའ་འགྲོ་མའི་རྗེ་མོ་མོ་སྨན་རྣམས་ཐུགས་གྲོས་གཅིག་མཐུན་གྱིས། ད་
- 122 -



སྤྱིའི་དེབ་གྲངས་གསུམ་པ།
ཕྱིན་ཁྲ་མོ་གླིང་གི་དཔའ་དང་གཡང་གི་རྟེན་འབྲེལ་མི་ཉམས་པ་དང༌། ནག་ཕྱོགས་
བསྟན་དགྲའི་ཁ་གནོན། མ་འོངས་གདུལ་ བྱའི་རྟེན་སྐལ་དམ་པར་གྱུར་པའི་གདུང་
རྟེན་ཁྱད་པར་དུ་འཕགས་པ་ཞིག་བཞེངས་དགོས་གསུངས་པ་ལྟར། ཨ་ཁུ་སྤྱི་དཔོན་
རྒྱལ་པོས་ས་དཔྱད་དང་རྟེན་འབྱུང་གི་ཆ་སོགས་ལ་གཟིགས་ནས་ས་བཙལ་ཏེ་སྒོ་ཉིན་
བསང་ཐོགས་སུ་བྱོན་པའི་སྐབས་དེར། ཨོ་རྒྱན་སངས་རྒྱས་གཉིས་པའི་ཞལ་གཟིགས་
ཏེ་ལུང་བསྟན་འདི་ལྟར་གནང་། ཀྱེ། ལས་ཅན་སློབ་མ་བེ་རོ་ཙ། །ཟག་བྲལ་མཁྱེན་
པའི་ཡེ་ཤེས་མངའ། །མི་མཁྱེན་མི་དགོངས་མི་མངའ་ཡང་། །ཕ་ཡི་ས་གནད་ཁྱེད་ལ་
སྦྱིན། །སྒོ་ཀླུང་དལ་གྱིས་བབས་པའི་འགྲམ། །བཀྲ་ཤིས་ལྷ་ཐང་རྭ་བ་དེ། །སྒྲོག་ཐག་
ཐང་ལ་བརྐྱངས་འདྲ་ཡོད། །འདུས་མདོ་རང་གི་བཟུང་འདྲ་ཡོད། །འཛམ་གླིང་གནས་
ཆེན་ཐམས་ཅད་ཀྱི། །བྱིན་རླབས་ནུས་པ་དེ་རུ་འདུས། ། གངས་ལྗོངས་བསྟན་འགྲོ་
སྤྱིའི་རིམ་གྲོ། །ས་གནད་མ་བཙའ་དེ་ན་ཡོད། །ད་ནས་བཟུང་སྟེ་དཔའ་ཐུལ་དང་། །
དྭངས་སྨན་མཁའ་འགྲོ་ཐམས་ཅད་ལ། ། འདས་གྲོངས་གང་ནས་བྱས་ན་ ཡང་། །
གདུང་རུས་དབུ་ལྗོན་འདི་རུ་སྐྱོལ། །སྟག་རོང་དཔོན་པོ་ཁྲོ་རྒྱལ་གྱིས། །དཔལ་ཐུལ་ཕུ་
ནུའི་ གྲལ་ རྭ་གཏོར། །ལེ་ ཁག་ ཁྲོ་ ཐུང་ དཔོན་ ལ་ཡོད། །ཉེས་ ཆད་ གདུང་ རྟེན་
བཞེངས་སུ་ཆུག །དེ་རིང་ནས་བཟུང་ཉིན་བདུན་བར། རྒྱལ་བཀའ་ཨ་མི་དྷེ་བ་དུང་། །
བྱང་ཆུབ་མཆོད་རྟེན་བཞེངས་དགོངས་གསུངས། ། འགྲུབ་པའི་ནུས་པ་ཁོ་ལ་ཡོད། །
རབ་གནས་རྔ་ཡབ་དཔལ་རི་ནས། །པད་མ་ང་ཡིས་བྱས་པས་ཆོག །དེ་ཚོ་བེ་རོའི་སྙིང་
ལ་ཆོངས། །ཞེས་གསུངས་པའི་ལུང་བསྟན་འདིའི་ནང་དུ་རྡོ་མཁར་ཆོས་ཀྱི་ཕུང་པོ་འདི་
ཉིད་གང་དུ་བཞེངས་པའི་གནས་དང༌། གང་ཟག་སུས་བཞེངས་དང་། བཞེངས་དགོས་
པའི་རྒྱུ་མཚན་དང་། རྟེན་མཆོག་འདིའི་ནང་གི་བཞུགས་བྱང་བཅས་གསལ་བར་བསྟན་
ཡོད་པ་ལྟར། མ་བཞིའི་དཔོན་པོ་ཁྲོ་ཐུང་གིས་གཙོ་བོ་བྱས་ཏེ་ཐོག་མར་རྒྱལ་བཀའ་ཨ་
མི་དྷེ་བ་དུང་གཅིག་གི་རྡོ་མཁར་ཆོས་ཀྱི་ཕུང་པོ་དང༌། སྣང་ངུ་གཡུ་སྟག་དང་རོང་ཚ་
སོགས་ ཀྱི་གདུང་རྟེན་རྒྱལ་བའི་ཐུགས་ཀྱི་རྟེན་ མཆོད་བྱང་ཆུབ་མཆོད་རྟེན་བཅས་
- 123 -



ས་མཐོའི་བུ་མོ།
ལེགས་པར་བཞེངས་པ་མ་ཟད། ནང་གི་གཟུངས་གཞུག་གམ་ནང་རྟེན་དུ་ལྷ་ཆེན་
ཚངས་པ་དཀར་པོའི་དུང་དཀར་གཡས་འཁྱིལ་མ་ཎིའི་སྒྲ་དབྱངས་སྒྲོག་པ་དང་། གཉན་
ཆེན་ སྐུ་ ལྷའི་འགྲོ་འདུལ་འཕགས་ པའི་ སྐུ་བརྙན་ཁྲུ་གང་བ་ཐུགས་ཀར་ སྤྱན་ རས་
གཟིགས་ཀྱི་ཕྱག་ཕྲེང་གི་མདོ་འཛིན་བཞུགས་པ་དང༌། ཀླུ་ཡིས་ཕུལ་བའི་གུ་རུ་པདྨ་
འབྱུང་གནས་ཀྱི་དབུ་ཞྭ་དང༌། གཞན་ཡང་དཀར་ཕྱོགས་ཀྱི་ལྷ་དང་སྲུང་མ་རྣམས་ཀྱི་
རྟེན་མཆོག་རྨད་དུ་བྱུང་བ་ཆེས་མང་པོ་དང༌། སྐུ་རྗེ་སེང་ཆེན་རྒྱལ་པོའི་དགྲ་ལྷའི་སྐུ་
ཆས་སྣ་ཚོགས་དང༌། གླིང་གི་དཔའ་ཐུལ་གྲུབ་བརྙེས་རྣམས་ཀྱི་དབུ་རྒྱན་དང་ན་བཟའ།
ཁུ་བོ་ཁྲོ་ཐུང་རྒྱལ་པོའི་དབུ་རྒྱན་དང་སྲིན་གྲི། གླིང་སྤྱི་དཔོན་རྒྱལ་པོའི་གསོལ་ཞལ་
དྭངས་སྨན་མཁའ་འགྲོ་མ་རྣམས་ཀྱི་ན་བཟའ་དང་དབུ་ལྗོན་སོགས་དང་། གཞན་ཡང་
སྲིད་གསུམ་ཕྱྭ་གཡང་གི་དཔལ་དུ་གྱུར་པའི་གཡང་རྫས་སྣ་ཚོགས། མཐོང་ཐོས་དྲན་
རེག་གི་འགྲོ་བ་འབྲེལ་ཚད་དོན་ལྡན་དུ་གྱུར་པའི་རྟེན་མཆོག་མང་པོ། མ་འོངས་བསྟན་
འགྲོའི་རྒུད་པ་སེལ་བའི་མན་ངག་དང་མཐུ་གཏད་གལ་སོགས་གཏེར་དུ་སྦས་པ་དང་།
མཆོད་རྟེན་གྱི་གཟུངས་སུ་འབུལ་བ་སོགས་ཅི་རིགས་མཛད་ནས་རབ་གནས་ཉིན་
བདུན་མཛད་ཅིང་། སྨོན་ལམ་དང་བཀྲ་ཤིས་ཀྱི་ཚིགས་སུ་བཅད་པའི་སྣང་བས་ས་ཆེན་
པོའི་ཁྱོན་ཡོངས་སུ་ཁྱབ་པར་གྱུར་ཏོ། ། །
གཉིས་པ། རྡོ་མཁར་འདི་ཉིད་ཇི་ལྟར་འཕེལ་རྒྱས་བྱུང་ཚུལ། །
དེ་ལྟ་བུའི་ཡུན་རིང་གི་ལོ་རྒྱུས་ཀྱི་དོན་སྙིང་ལྡན་པའི་རྡོ་མཁར་ཆོས་ཀྱི་ཕུང་
པོ་འདི་ཉིད་རིམ་གྱིས་ས་འོག་ཏུ་ནུབ་སྟེ་མི་མངོན་པར་ས་འབུར་ལྟ་བུར་གྱུར་ནས་ཡུན་
རིང་སོང་བ་ན། དེ་ལ་བོད་ རབ་བྱུང་བཅུ་གཉིས་པའི་ཆུ་མོ་ཡོས་ཀྱི་ལོ་སྟེ་སྤྱི་ལོ་
༡༧༢ ༣ལོར་སྔ་འགྱུར་སྨིན་གླིང་རྒྱལ་བ་ཕུག་ཁང་དགོན་གྱི་བསྟན་པའི་བདག་པོ་གྲུབ་
དབང་པདྨ་རིན་ཆེན་དེ་ཉིད་ངོ་མཚར་བའི་ལྟས་དུ་མ་དང་བཅས་ཏེ་སྐུ་འཁྲུངས་ཤིང༌།
- 124 -



སྤྱིའི་དེབ་གྲངས་གསུམ་པ།
སྐུ་ན་ཆུང་ངུའི་དུས་ནས་དམ་པའི་རིགས་སད་ཅིང་། ཤར་རྒྱལ་བ་ཀཿཐོག་རྡོ་རྗེ་གདན་
དུ་བྱོན་ནས་དྲུང་པ་ནམ་མཁའ་རྒྱལ་མཚན་རིགས་བདག་ཏུ་བསྟེན་ཏེ་སྣང་སྲིད་ཀྱི་ལྷ་
འདྲེ་ བྲན་ དུ་ བཀོལ། དུས་ གསུམ་ གྱི་ཤེས་ བྱ་ ཐམས་ ཅད་ ཆགས་ ཐོགས་མེད་ པར་
གཟིགས་ཤིང་མཁྱེན་རབ་ཀྱི་རྩལ་རྫོགས། སྣང་སེམས་ལ་རང་དབང་ཐོབ་ནས་གྲུབ་
པའི་རྩལ་ཆེན་རྫོགས་པས་གྲུབ་དབང་པདྨ་རིན་ཆེན་ཞེས་གྲགས། སྡེ་དགེའི་ཆོས་རྒྱལ་
ཆེན་པོའི་དབུ་ཡི་མཆོད་གནས་སུ་བཀུར་ཞིང་། དགུང་གྲངས་སུམ་ཅུ་པར་བོད་རབ་
བྱུང་བཅུ་གསུམ་པའི་ཆུ་ཕོ་སྤྲེལ་གྱི་ལོ་སྟེ་སྤྱི་ལོ་༡༧༥༢ལོར་རྒྱལ་བ་ཕུག་ཁང་དགོན་
ཕྱག་བཏབ་མཛད་ཅིང་། གཞན་ཡང་ལྷོ་སུབ་མདའ་དགོན་དང་ ཤིང་ནགས་རི་ཁྲོད་
བཅས་ཕྱག་བཏབ་གནང་སྟེ་བསྟན་འགྲོའི་སྤྱི་དཔལ་ཆེན་པོར་གྱུར། རིམ་གྱིས་ཐུགས་
བསྐྱེད་དང་སྨོན་ལམ་དུས་སུ་བབས་པའི་སྟོབས་ཀྱིས་གནས་མཆོག་ཆེན་མོ་འདི་དང་
འབྲེལ་བའི་ཡུལ་སྐྱོང་ནོར་བུ་དགྲ་འདུལ་གྱི་མདུན་ཐང་དེར་བཞུགས་ནས་གསོལ་ཇ་
བསྐོལ་བའི་ཚེ་ཆོས་སྐྱོང་བྱ་རོག་གི་རྣམ་པར་བརྫུས་ནས་ཕུད་ཀོང་དེ་ཉིད་ཁྱེར་ཏེ་
འཕུར་སོང་བ་དང༌། གྲྭ་བ་འགའ་རྗེས་བསྙེགས་སྐབས་གྲུབ་དབང་རིན་པོ་ཆེས་མི་
སྐྱོན་སྐྱུར་ཐོངས། རང་རེ་འགྲོ་དང་རྙེད་འོང་གསུངས་ནས་ཕེབས་པས། ས་འབུར་ཞིག་
གི་སྟེང་དུ་བཞག་ཡོད་པ་ལྐོག་གྱུར་སྒྲིབ་མེད་གཟིགས་པའི་གྲུབ་དབང་མཆོག་གིས།
དེའི་དོན་ཇི་བཞིན་མཁྱེན་ནས་ས་འབུར་དེའི་ཕྱོགས་བཞིར་ཐོ་བཙུགས་ནས་ས་ག་ཟླ་
བའི་ཚེས་བཅོ་ལྔའི་ཉིན་དེ་ནུབ་མཚན་གང་བོ་ལ་ཐམས་ཅད་ཀྱིས་ཕྱག་བསྐོར་དང་སྨོན་
ལམ་ བགྱིས་ན་རྟེན་ ཁྱད་ པར་ དུ་ འཕགས་ པ་ ཞིག་ བཞེངས་ པའི་རྟེན་འབྲེལ་ ཡོད་
གསུངས་ཏེ། དེ་ལྟར་བགྱིས་ནས་རིམ་བཞིན་ས་འབུར་དེ་བརྐོས་པས་མ་ཎི་དང་ཨ་མི་
དྷེ་བ་སོགས་ཀྱི་རྡོ་བརྐོས་ཤ་སྟག་བྱུང་བ་དེ་ལ་གཞི་བཟུང་སྟེ་རྡོ་མཁར་ཆོས་ཀྱི་ཕུང་པོ་
འདི་ཉིད་ཉམས་པ་སླར་གསོ་དང་མ་ཉམས་གོང་འཕེལ་གནང་བ་མ་ཟད། སྐལ་ལྡན་གྱི་
ལས་སློབ་དུ་མ་སྨིན་གྲོལ་གྱི་ལམ་ལ་བཀོད། ཁྲི་རབས་གཉིས་པ་གྲུབ་པའི་ཁྱུ་མཆོག་
ཡོངས་ཀྱི་གཙུག་རྒྱན་འགྱུར་མེད་ངེས་དོན་བསྟན་འཕེལ་དང༌། ཁྲི་རབས་གསུམ་པ་
- 125 -



ས་མཐོའི་བུ་མོ།
མཁས་པའི་གོ་འཕངས་ཐོབ་ཅིང་གྲུབ་པའི་བསྟི་གནས་གཤེགས་པའི་སྐྱེས་ཆེན་དམ་པ་
འགྱུར་མེད་པདྨ་ཐེག་མཆོག་དང༌། ཁྲི་རབས་བཞི་པ་ལུང་རྟོགས་བསྟན་པའི་མངའ་
བདག་འགྱུར་མེད་མདོ་སྔགས་བསྟན་འཛིན་བཅས་སྐུ་ཕྲེང་རིམ་བྱོན་གྱི་དུས་སུ་རྒྱལ་
བའི་བཀའ་འགྱུར་ཆེན་མོ་དང་། བསྟན་འགྱུར་ཆེན་མོ་དང་མ་ཎི་སོགས་གཟུངས་་་་་་
སྔགས་པད་འབུར་བགྲང་ཡས་དང༌། སྣང་ངུ་གཡུ་སྟག་དང་རོང་ཚ་སོགས་ཀྱི་གདུང་
རྟེན་ཨ་ཁུ་ཁྲོ་ཐུང་རྒྱལ་པོས་བཞེངས་པའི་མཆོད་རྟེན་དེ་བསྐྱར་བཞེངས་བྱས་པ་དང༌།
གཞན་ཡང་བྱིན་རླབས་ཁྱད་འཕགས་ཅན། པད་འབྱུང་རྡོ་སྐུ་དང་། རྡོ་མཁར་ཆེན་མོ་
འདི་ཉིད་བཞེངས་པའི་གཙོ་བོ་གླིང་གི་མ་བཞིའི་དཔོན་པོ་ཁྲོ་ཐུང་རྒྱལ་པོ་སོགས་གླིང་
གི་དཔའ་ཐུལ་རྣམས་ཀྱི་རྡོ་སྐུ་དང༌། སངས་རྒྱས་དང་བྱང་སེམས་ཀྱི་སྐུ་བརྙན་གྲངས་
མེད་པ་ཆེས་འབོར་ཆེ་བ་ཡུལ་གྲུ་གཞན་གང་ནའང་འདི་དང་མཚུངས་པ་ཡོད་པར་
དཀའ་བའི་ཚུལ་རང་གིས་དངོས་སུ་མཐོང་ན་དད་མོས་བླ་ལྷག་ཏུ་འཕེལ་བ་ཞིག་འདུག །
དེ་དག་རྒྱ་བསྐྱེད་དང་ཁ་གསོ་ལེགས་པར་མཛད་དེ་བྱིན་རླབས་སྤྲིན་ཕུང་གི་འོད་སྣང་
འགྲོ་བ་ལྷ་མིའི་དཔལ་དུ་མངོན་པར་བཞད་དོ། །
གསུམ་པ། རྡོ་མཁར་འདི་ཉིད་ཀྱི་ད་ལྟའི་གནས་ཚུལ་བསྟན་པ།
དེ་ལྟར་ངོ་མཚར་རབ་ཏུ་འབར་བའི་རྡོ་མཁར་ཆོས་ཀྱི་ཕུང་པོ་འདི་ཉིད་འགྲོ་བ་
ལྷ་མིའི་དཔལ་མཆོག་དམ་པར་ལྷམ་མེ་ལྷན་ནེ་ལྷང་ངེ་བཞུགས་ནས། བར་སྐབས་རིག་
གསར་ལས་འགུལ་སྤེལ་ནས་དུས་འཁྲུགས་ཀྱི་འཚུབ་རླུང་ཆེས་ཆེར་གཡོས་ནས་གངས་
ཅན་ བོད་ ཀྱི་ ལྗོངས་ ཆེན་མོ་འདི་ཐེངས་ མང་ པོར་ རྩ་ འཛུགས་ ཀྱིས་ བཤིགས་ པར་
བརྩམས་ཀྱང་ངོ་མཚར་ཡ་མཚན་གྱི་རྣམ་པ་མང་པོས་བཤོལ་ཏེ། འཇིག་སྐྱོན་ཕྲན་བུ་
ཙམ་གྱིས་ཀྱང་མ་གོས་པར་བྱིན་རླབས་ཀྱི་འོད་སྣང་འཕྲོ་བཞིན་གདུལ་བྱའི་རྟེན་དུ་བཞུགས་
པ་མ་ཟད། སྔ་འགྱུར་བསྟན་པའི་མངའ་བདག་རྒྱལ་བ་ཕུག་ཁང་དགོན་པའི་ཁྲི་རབས་
126 -



སྤྱིའི་དེབ་གྲངས་གསུམ་པ།
ལྔ་པ་འགྱུར་མེད་རིག་འཛིན་དགའ་རབ་རྡོ་རྗེ་སོགས་ཀྱི་ཐུགས་བསྐྱེད་སྨོན་ལམ་གྱི་
སྟོབས་ཀྱིས་རྡོ་མཁར་ཆོས་ཀྱི་ཕུང་པོ་འདི་ཉིད་ཁ་གསོ་དང་འབྲེལ་འཕེལ་རྒྱས་ཆེན་པོ་
འགྲོ་མུས་ཡིན་ནོ། །དེ་ལྟར་རྡོ་མཁར་ཆོས་ཀྱི་ཕུང་པོ་འདི་ཉིད་ཁྲ་མོ་གླིང་གི་དུས་ནས་
བཟུང་སྐྱེས་ཆེན་དམ་པ་རིམ་བྱོན་གྱིས་བར་མེད་དུ་སྐྲུན་པར་མཛད་པའི་རྡོ་མཁར་འདི་
ཉིད་ཀྱི་མཐོ་ཚད་སྨིས་བཅུ་དང་། རིང་ཚད་སྨིས་དྲུག་ཅུ་ཐམ་པ་དང༌། ཞེང་ཚད་སྨིས་
སུམ་ཅུ་ཡོད་པ་མ་ཟད། རྡོ་འབུམ་ཆེན་མོ་འདི་ཉིད་ཕྱིར་རྒྱ་མི་བསྐྱེད་པར་དབྱིབས་
མཎྜལ་ སྤུངས་ པ་ ལྟར་བྱས་ ན་ ལེགས་ ཞེས་ སྔོན་ གྱི་སྐྱེས་ ཆེན་ དམ་ པ་རྣམས་ ཀྱིས་
གསུངས་པ་ལྟར་མཛད་ཅིང་། གོང་དུ་བརྗོད་པ་ལྟར་སྔར་ཁྲ་མོ་གླིང་གི་དུས་སུ་བཞེངས་
པ་ནས་བཟུང་ཕུག་ཁང་ཁྲི་རབས་དང་པོ་གྲུབ་དབང་པདྨ་རིན་ཆེན་གྱི་སྐུ་དུས་སུ་རྡོ་
འཁར་འདི་ཉིད་མི་མངོན་པར་ས་འོག་ཏུ་ནུབ་ཡོད་པ་དེའི་སྟེང་དུ་སྔོན་གྱི་རྒྱ་ཚད་དང་
མཉམ་པའི་ད་ལྟའི་རྡོ་མཁར་འདི་ཉིད་བཞེངས་པ་ཡིན་པས། ས་འོག་ཏུ་སྨིས་བཅུ་ནུབ་
ཡོད་པ་དེ་ནི་ད་ལྟའི་ཚན་རིག་པ་རྣམས་ཀྱིས་ཀྱང་བརྟག་དཔྱད་ཞིབ་འཇུག་བྱས་ཏེ་
བདེན་དཔང་བྱས་ཡོད་པ་དང་། ད་ལྟ་འཛམ་གླིང་གི་ཡུལ་སྐོར་བ་རྣམས་ཀྱིས་ཀྱང་ཆེས་
ངོ་མཚར་བའི་རིག་གནས་ཀྱི་དངོས་རྫས་ཆེན་པོ་ཞིག་ཏུ་བརྩིས་ནས་ཉིན་བཞིན་ཞིབ་
འཇུག་གནང་བཞིན་པ་ལགས།
འs
དཔྱད་གཞིའི་ཡིག་ཆ།
༡ འཛམ་གླིང་གེ་སར་རྒྱལ་པོའི་སྒྲུང་ཧོར་གླིང་གཡུལ་འགྱེད། སྟོད་ཆ། སྨད་ཆ།
མི་རིགས་དཔེ་སྐྲུན་ཁང་།
༢ གླིང་གེ་སར་སྒྲུང་གི་དཀའ་གནད་གསལ་བའི་སྒྲོན་མེ། གཅོད་པ་དོན་གྲུབ་
ཀྱིས་བརྩམས། ཀྲུང་གོའི་བོད་ཀྱི་ཤེས་རིག་དཔེ་སྒྲུང་ཁང་།
127 -



ས་མཐོའི་བུ་མོ།
༣ གངས་ལྗོངས་མདོ་ཁམས་ཟླ་རྒྱུད་ཨ་རིག་གླིང་གི་མ་ཎིའི་རྡོ་མཁར་མཐོང་གྲོལ་ཆེན་
མོའི་ངོ་སྤྲོད་མདོར་བསྡུས་སྐལ་བཟང་དད་གསུམ་སྟེར་བའི་འོད་སྣང་། །
- 128-



སྤྱིའི་དེབ་གྲངས་གསུམ་པ།
གྲུབ་མཐའ་རིས་མེད་སྐོར་ལ་རགས་
ཙམ་དཔྱད་པ།
ཡ་མ་ཆོས་མཚོ།
(པེ་ཅིན་མི་རིགས་སློབ་ཆེན།)
ནང་དོན་གནད་བསྡུས། དེ་ཡང་དཔྱད་རྩོམ་འདིའི་ནང་བོད་ཀྱི་སྒྲུབ་བརྒྱུད་ཤིང་
རྟ་བརྒྱད་ཀྱི་བྱུང་ཚུལ་མདོར་བསྡུས་དང་བླ་སློབ་ཀྱི་འབྲེལ་བ། བོད་ཀྱི་གྲུབ་མཐའ་སོ་
སོའི་སྲོལ་འབྱེད་པོ་རྣམས་སྤྲུལ་གཞི་གཅིག་ཏུ་སྣང་བས་ཆོས་ལུགས་ཕྱོགས་ཞེན་བྱེད་
ན་འཐད་པ་མེད་ཚུལ་དང་གྲུབ་མཐའ་མང་ཡང་མཐར་ ཐུག་ དགོངས་ པ་ གཅིག་ཏུ་
བབས་པའི་སྐོར་དང་གྲུབ་མཐའ་རིས་མེད་མ་བྱས་པའི་ཉེས་སྐྱོན་དང་བྱེད་པའི་དགེ་
མཚན་སྐོར་སོགས་ལ་སྔོན་བྱོན་མཁས་པའི་ལུང་ལ་རྒྱབ་བཅོལ་བ་དང་ལོ་རྒྱུས་ཀྱི་དོན་
དངོས་ཀྱིས་བདེན་དཔང་བྱས་ཏེ་རང་ཉིད་ཀྱི་ལྟ་བ་ཙམ་གཀོད་ཡོད།
བརྡ་ཆད་གཙོ་བོ། གྲུབ་མཐའ། རིས་མེད། དགོངས་པ་གཅིག
གླེང་གཞི། །
དེ་ཡང་བོད་གངས་ཅན་ལྗོངས་ལ་མདོ་སྔགས་ཀྱི་ཆོས་ལུགས་ཕུན་སུམ་ཚོགས་པ་
ཞིག་ཡོད་ལ། འདི་ནི་སྔོན་བྱོན་ལོ་པཎ་རྣམས་ཀྱིས་དཀའ་སྡུག་དང་དུ་བླངས་པའི་་་་་
འབྲས་བུ་ཡིན་པས། ང་ཚོས་སྙིང་ཁོང་རུས་པའི་གཏིང་ནས་བཀའ་དྲིན་རྗེས་སུ་དྲན་
དགོས་ལ་དུས་ནམ་ཡང་བརྗེད་དུ་མི་རུང་། ནང་པ་སངས་རྒྱས་པའི་ཆོས་འདི་སྟོན་པ་
ཤཱཀྱ་ཐུབ་པས་ཐོག་མར་སྲོལ་ཕྱེས་ཤིང༌། བོད་ཀྱི་ལོ་པཎ་རྣམས་ཀྱིས་དེའི་དགོངས་པ་
- 129 -



ས་མཐོའི་བུ་མོ།
ཇི་བཞིན་སྒྲ་བསྒྱུར་གྱི་ཐབས་ལམ་ལ་བརྟེན་ནས་གངས་ཅན་ལྗོངས་ལ་དར་ཞིང་རྒྱས་
པར་ མཛད། ས་ དགེ་ བཀའ་ རྙིང་ གི་ གྲུབ་ མཐའ་ པ་ སུ་ ཡིན་ རུང༌། མཐར་ ཐུག་ གི་
དམིགས་ཡུལ་ནི་སངས་རྒྱས་ཀྱི་གོ་འཕང་ཐོབ་རྒྱུ་དེ་ཡིན་པས། མིང་སོ་སོར་བཏགས་
ཀྱང་འབབ་ས་གཅིག་ཡིན་ཏེ། དེ་ཡང་། ཐ་དད་འབབ་ཀྱང་རྒྱ་མཚོར་གཅིག་ཏུ་འགྲོ་
བའི་ ཆུ་ཀླུང་བཞིན། །ཐ་དད་བཀྲལ་ ཡང་ མཐར་ ཐུག་ དགོངས་ པ་ གཅིག་ཏུ་ལེགས་
འབབ་པའི། །ཐ་དད་གྲུབ་མཐའི་སྲོལ་མང་གངས་ཅན་ལྗོངས་འདིར་དར་མཛད་པ། །
ཐ་དད་སྣང་ཡང་ངོ་བོ་གཅིག་ཡིན་པའི་ཆོས་ལུགས་འདིར་ད་དུང་རྙིང་མའི་ལྟ་བ་ས་སྐྱ་
པ་ལས་མཐོ། དགེ་ལུགས་ཀྱི་སྤྱོད་པ་བཀའ་བརྒྱུད་པ་ལས་བཟང་སོགས་གྲུབ་མཐའ་
ལ་ཕྱོགས་རིས་དང་ཆགས་སྡང་བྱེད་པ་ནི་སྙིང་པོ་མེད་པའི་ལས་ཁོ་ནར་ཟད་དོ། །
དང་པོ། བོད་ཀྱི་སྒྲུབ་རྒྱུད་ཤིང་རྟ་བརྒྱད་ཀྱི་བྱུང་ཚུལ་དང་བླ་སློབ་ཀྱི་འབྲེལ་བ་
ལ་དཔྱད་པ།
སྔོན་བྱོན་མཁས་པ་རྣམས་ཀྱིས་མཛད་པའི་ཆོས་འབྱུང་དེབ་ཐེར་མང་ཆེ་བར། ལྷ་
ཐོ་ཐོ་རི་སྙན་ཤལ་གྱི་དུས་སུ་དམ་ཆོས་དབུ་བརྙེས། ཆོས་རྒྱལ་སྲོང་བཙན་སྒམ་པོའི་
དུས་སུ་སྲོལ་བཏོད། མ་ཟད་ཆོས་རྒྱལ་སྲོང་བཙན་སྒམ་པོས་ཐུགས་རྗེ་ཆེན་པོའི་བསྐྱེད་
རྫོགས་སོགས་ཀྱི་གདམས་པ་རྒྱ་ཆེར་གསུངས་ཤིང་ཉམས་སུ་ལེན་པ་ཡང་མཛད་དེ།
བོད་ཁམས་ཐམས་ཅད་འཕགས་པ་སྤྱན་རས་གཟིགས་ལ་གསོལ་བ་འདེབས་ཤིང་ཡི་
གེ་དྲུག་པའི་གཟུངས་སྔགས་བཟླ་བའི་ཐོག་མ་འདི་ནས་དར། ཁྲི་སྲོང་ལྡེ་བཙན་གྱི་དུས་
སུ་དར་ཞིང་རྒྱས་པར་མཛད་ཅེས་གྲགས། །
དེ་ལས་ཐོག་མར་རྙིང་མའི་གྲུབ་མཐའ་ནི་རྒྱལ་པོ་ཁྲི་སྲོང་ལྡེ་བཙན་གྱིས་མཁན་
པོའི་བཀའ་ལྟར་སློབ་དཔོན་པདྨ་འབྱུང་གནས་བོད་དུ་གདན་དྲངས། སློབ་དཔོན་པདྨ་
འབྱུང་གནས་ཀྱིས་གསང་སྔགས་ཀྱི་མཐུ་ནུས་ལ་བརྟེན་ནས་བསྟན་མ་བཅུ་གཉིས་
སོགས་དམ་ལ་བཏགས། ནམ་མཁའ་ལ་རྡོ་རྗེའི་འགྲོས་དང་བཅས་ཏེ་ས་འདུལ་མཛད་
ནས་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་བཞེངས། རྗེ་འབངས་
- 130 -



སྤྱིའི་དེབ་གྲངས་གསུམ་པ།
ཉེར་ལྔ་སོགས་སྣོད་ལྡན་མང་པོར་ཡོ་ག་རྣམ་གསུམ་གྱི་སྨིན་གྲོལ་ལ་བཀོད་པས་གྲུབ་
ཐོབ་མང་པོ་བྱུང་བ་སྟེ། བོད་ལ་གསང་སྔགས་ཀྱི་ཆོས་ཐོག་མར་དར་སྤེལ་གནང་མཁན་
ནི་སློབ་དཔོན་པདྨ་འབྱུང་གནས་ཡིན་པ་དང༌། དེའི་ རྗེས་སུ་པཎ་ཆེན་བི་མཱ་ལ་མི་ཏྲ་
བྱུང༌། ཁོང་རྣམ་གཉིས་ནི་བོད་ལ་གསང་སྔགས་ཀྱི་ཆོས་དར་སྤེལ་གནང་མཁན་གཙོ་བོ་
ཡིན།
དེ་ནས་ས་སྐྱའི་ཆོས་ལུགས་དང་པོ་གསར་གཏོད་གནང་མཁན་ནི་འཁོན་དཀོན་
མཆོག་རྒྱལ་པོ་ཡིན་པ་དང་། ཁོང་ཉིད་ཀྱི་ཡབ་དང་ཁོང་ཉིད་ཀྱང་ཐོག་མར་ཆོས་ལུགས་
རྙིང་མ་ཡིན་ལ། དེ་རྗེས་ཁོང་གིས་གསང་སྔགས་གསར་མ་ཡང་ཕྱག་བཞེས་མཛད་དེ་
གསང་སྔགས་གསར་རྙིང་གཉིས་ཀ་གནང་གི་ཡོད། དེར་བརྟེན་ས་སྐྱའི་ཆོས་ལུགས་མི་
རྒྱུད་སྔོན་མ་ཚོའི་ཆོས་རྒྱུད་དེ་རྙིང་མ་ཡིན་པས་ན། དེ་ལ་ཡབ་ཆོས་ཞེས་བརྗོད། དེ་
ལས་རྙིང་མ་དང་ས་སྐྱའི་བར་གྱི་འབྲེལ་བ་དེ་ང་ཚོས་ཧ་ཅང་གསལ་པོ་ཞིག་མཐོང་ཐུབ་
ཀྱིན་ཡོད། །
དེ་ཡང་བཀའ་བརྒྱུད་པ་དང་གྲུབ་མཐའ་སྔོན་མའི་བར་གྱི་འབྲེལ་བ་ནི་མར་པ་
ཆོས་ཀྱི་བློ་གྲོས་དགུང་ལོ་བཅོ་ལྔ་སོན་སྐབས་འབྲོག་མི་ལོ་ཙཱ་བ་ཤཱཀྱ་ཡེ་ཤེས་ཀྱི་དྲུང་
ནས་ ལོ་ ཙཱའི་ སྐད་ རྣམས་ བསླབས་ ཤིང་ ལེགས་ པར་ མཁྱེན། ཁོང་ གི་ གསུང་ ལས།
དཔལ་མུ་གུ་ལུང་གི་དགོན་པ་རུ། །སྒྲ་སྒྱུར་འབྲོག་མིའི་ལོ་ཙཱ་ལ། །སྒྲ་ཐད་ཀློག་སྐད་ཀྱི་
ཡིག་ཚང་བསླབས། ཁོང་བཀའ་དྲིན་མི་ཆུང་ཆེ་བར་འཁུམས། །ཞེས་འབྱུང་། ད་དུང་
ཁོང་ཉིད་རྒྱ་གར་དུ་བྱོན་དུས་ཇོ་བོ་རྗེ་དང་མཇལ་ནས་གདམས་ངག་མང་དུ་གསན་པར་
གྲག །རྗེ་མི་ལས་ཀྱང་རྫོགས་ཆེན་གྱི་ཆོས་གསན་པའི་ལོ་རྒྱུས་ཁོང་གི་རྣམ་ཐར་ལས་
གསལ། ད་དུང་མཉམ་མེད་དྭགས་པོ་ལྷ་རྗེས་རབ་བྱུང་གཉིས་པའི་ལྕགས་གླང་སྤྱི་（༡༡༢༡)
ལོར། དྭགས་ལྷ་སྒམ་པོར་ཕེབས་ནས་དགོན་པ་ཕྱག་བཏབ་ནས་གདན་ས་བཟུང་བ་
ཟད། བཀའ་གདམས་ པའི་ ལམ་ རིམ་དང༌། མི་ལའི་ཕྱག་རྒྱ་ཆེན་པོའི་ གདམས་ པ་
རྣམས་གཅིག་ཏུ་དྲིལ་ནས་ལམ་རིམ་ཐར་རྒྱན་མཛད། དེ་ནས་བཟུང་བཀའ་ཕྱག་ཆུ་བོ་
- 131 -



ས་མཐོའི་བུ་མོ།
ཟུང་དུ་འབྲེལ་ཏེ་ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་བྱ་བའི་ཁྲིད་རིམ་གྱིས་སློབ་མ་བཀྲི་
བར་མཛད། དེ་ལྟར་བཀའ་གདམས་དང་བཀའ་བརྒྱུད་གཉིས་ཀྱི་བར་ལ་འབྲེལ་བ་ཧ་
ཅང་དམ་གསལ་ཡོད་པ་ང་ཚོས་སྔོན་བྱོན་མཁས་པའི་གསུང་ལས་མཐོང་ཐུབ། ད་དུང་
བོད་དུ་སངས་རྒྱས་ཆོས་ལུགས་ཕྱི་དར་གྱི་སྐབས་སུ་གསང་སྔགས་ཀྱི་ཆོས་དར་རྒྱས་ཧ་
ཅང་ཆེན་པོ་བྱུང་བ་དེ་ནི་མར་པ་ལོ་ཙཱ་བ་དང་འགོས་ལོ་ཙཱ་བ་གཉིས་ཀྱི་བཀའ་དྲིན་དུ་
འདོད་ཅིང་། རྗེ་ཙོང་ཁ་པ་དང༌། དེ་བཞིན་བཀའ་བརྒྱུད་པ་དང་རྙིང་མ་པའི་བླ་མ་ཚོས་
མར་པ་དང་འགོས་ལོ་ཙཱ་བ་གཉིས་ནས་བྱུང་བའི་ཆོས་ཀྱི་བརྒྱུད་པ་དེ་ཡིད་ཆེས་བྱེད་ས་
ཞིག་ཏུ་བརྩི་གནང་གི་ཡོད།
ཞི་བྱེད་ཀྱི་ཆོས་བརྒྱུད་འདིའི་འབྱུང་ ཁུངས་ནི་རྒྱ་གར་ གྱི་ཕ་དམ་པ་ཡིན་ཞེས་
ཡོངས་སུ་གྲགས། ཁོང་ཉིད་སྐུ་ཆུང་ངུའི་དུས་ནས་ཆོས་སེམས་དཀར་བ་དང༌། སྒྲ་རིག་
པ་ལ་སོགས་རིག་གནས་མཐའ་དག་ལ་མཁས་པར་སྦྱངས། དེ་ནས་བི་ཀྲ་མ་ཤཱི་ལར་
མཁན་པོ་དགེ་བའི་ལྷ་ལས་རབ་ཏུ་བྱུང༌། བླ་མ་གསེར་གླིང་པ་ལས་ཐེག་ཆེན་སེམས་
བསྐྱེད་ཀྱི་སྡོམ་པ་བླངས། དེ་ཡང་བཀའ་གདམས་པའི་སྲོལ་གཏོད་པ་པོ་ཇོ་བོ་རྗེས་
ཀྱང་བླ་མ་གསེར་གླིང་པ་བསྟེན་མྱོང་བ་འབྲོམ་སྟོན་པ་རྒྱལ་བའི་འབྱུང་གནས་ཀྱི་ཞལ་
སྔ་ནས་མཛད་པའི་ཇོ་བོ་རྗེའི་བསྟོད་པ་སུམ་ཅུ་པ་ལས་། གསེར་གླིང་རྒྱལ་པོ་ས་སྐྱོང་བླ་
མ་ལས། །བྱང་ཆུབ་སེམས་ཀྱི་བདུད་རྩིའི་སྨན་བླངས་ནས། །འགྲོ་བ་ཀུན་ལ་ཕན་པར་
མཛད་པ་ཡི། ། དཔལ་ལྡན་ཨ་ཏི་ཤ་ལ་གསོལ་བ་འདེབས། །ཞེས་གསུངས་པ་དེ་ལས་
ང་ཚོས་བཀའ་གདམས་དང་ཞི་བྱེད་ཀྱི་བླ་མའི་བར་འབྲེལ་བ་དམ་པོ་ཡོད་པ་གསལ་པོ་
མཐོང་ཐུབ། དེ་ཡང་ཞི་བྱེད་པའི་ཡ་གྱལ་གཅོད་ལུགས་ཕ་དམ་པ་ལས་བྱུང་བ་ཡིན་ཏེ།
དམ་པ་ཉིད་བོད་དུ་ཐེངས་གསུམ་པ་བྱོན་དུས་གཙང་དུ་སྐྱོ་སྟོན་བསོད་ནམས་བླ་མ་དང་
ཡར་ ལུང་ སྨྲ་ ར་ སེར་པོ་ གཉིས་ ལ་ གཅོད་ ཀྱི་གདམས་ངག་གནང་། སྐྱོ་སྟོན་བསོད་
ནམས་བླ་མས་མ་ཅིག་ལབ་སྒྲོན་ལ་གནང༌། དེ་ནས་བརྒྱུད་པ་ལ་མོ་གཅོད་ཟེར། །
- 132 -



སྤྱིའི་དེབ་གྲངས་གསུམ་པ། །
ཇོ་ནང་གི་སྲོལ་འབྱེད་པ་པོ་དོལ་པོ་པ་ཤེས་རབ་རྒྱལ་མཚན་ལགས་ཀྱིས་ཀྱང་
མཁས་ཆེན་བྱང་ཆུབ་སེང་གེ་དང་དེའི་ཐུགས་སྲས་སྟག་ཤམས་པ་ཚུལ་ཁྲིམས་བཟང་པོ་
གཉིས་ཀྱི་མདུན་ནས་རྙིང་མའི་ཆོས་སྐོར་མང་པོ་ཞུས། ཕྱིས་སུ་དཔལ་ལྡན་ས་སྐྱའི་
གདན་སར་ཕེབས་ནས་བླ་མ་འཇམ་པའི་དབྱངས་ལས་དབུ་མ་རིགས་ཚོགས་དང་
བསྟོད་ཚོགས་སོགས་ཀྱི་ལུང་དང་བཤད་པ་རྒྱ་ཆེན་ཞུས་ཤིང༌། གཞན་ཡང་ས་རྙིང་
བཀའ་སོགས་ཀྱི་མཁས་གྲུབ་གང་མང་ཞིག་གི་ཞབས་ལ་གཏུགས་ཏེ་མདོ་སྔགས་ཀྱི་
གཞུང་ལུགས་ཐམས་ཅད་ལ་ ཕ་རོལ་ཏུ་ཕྱིན་པར་མཛད། ཇོ་ནང་ཏཱ་ར་ན་ཐས་ཀྱང་
མཁས་དབང་བྱམས་པ་ལྷུན་གྲུབ་ཀྱི་མདུན་ནས་ཚད་མ་རིགས་གཏེར་སོགས་དང༌།
སྟག་ལུང་པ་ཀུན་དགའ་བཀྲ་ཤིས་རྒྱལ་མཚན་གྱི་དྲུང་ནས་བཀའ་གདམས་གླེགས་བམ་
གཙོས་པའི་བཀའ་གདམས་ཀྱི་ཆོས་སྐོར་དང༌། འཇམ་དབྱངས་ཀུན་དགའ་རྒྱལ་མཚན་
གྱི་མདུན་ནས་ས་སྐྱ་དཀར་པོ་རྣམ་གསུམ་གཙོས་པའི་ས་སྐྱའི་ཆོས་སྐོར་དང༌། རྗེ་
བཙུན་གྲུབ་པའི་དབང་ཕྱུག་གི་དྲུང་ནས་རས་ཆུང་སྙན་བརྒྱུད་ཀྱི་ཆོས་སྐོར་སོགས་ས་སྐྱ་
དང༌། བཀའ་བརྒྱུད་ཀྱི་བཤེས་གཉེན་ཆེན་པོ་རྣམས་ཀྱི་མདུན་ནས་སྒྲུབ་བརྒྱུད་སོ་སོའི་
བཞེད་པ་དང་ཉམས་ལེན་གྱི་གདམས་པ་སོགས་ལ་གསན་སྦྱོང་ལེགས་པར་གནང་ཞིང་
དེ་དག་སོ་སོའི་ལྟ་སྤྱོད་སྒོམ་པའི་གདམས་པ་དང་མན་ངག་དག་ལ་དཔྱིས་ཕྱིན་པར་
མཛད།
དེ་ཡང སྤྱིར་རྗེ་བཙུན་ཇོ་ནང་པའི་གཞན་སྟོང་གི་ལྟ་བ་ལ་དུས་ཕྱིས་ཀྱི་མཁས་པ་
འགའ་རེ་དང་ཁྱད་པར་རི་བོ་དགེ་ལྡན་པའི་ལྟ་གྲུབ་སྨྲ་བ་རྣམས་ཀྱིས་དམིགས་སུ་
བཟུང་ནས་དོགས་སློང་དང་དགག་ཡིག་མང་དུ་མཛད་ཡོད་ཀྱང་། ངེས་དོན་དུ་རྗེ་བཙུན་
ཇོ་ནང་པའི་གཞན་སྟོང་གི་ལྟ་བ་ཡང་ངེས་དོན་གྱི་མདོ་རྒྱུད་མང་པོ་དང་། ས་རྙིང་བཀའ་
གདམས་བཅས་ཀྱི་མཁས་དབང་མང་པོ་ལ་བརྟེན་ནས་བྱུང་བའི་ལྟ་བ་ཞིག་ཡིན། དེས་
ན་སྤྱིར་གྲུབ་མཐའ་ཕན་ཚུན་བར་ལ་ཀུན་སློང་རྣམ་དག་དང་མཛའ་བརྩེ་ཕན་སེམས་
ཀྱིས་འཐད་མི་འཐད་དགག་བཞག་སྤོང་གསུམ་གྱི་རྩོད་ལན་བྱ་རྒྱུ་ཧ་ཅང་གལ་ཆེ་ཡང༌།
- 133 -



ས་མཐོའི་བུ་མོ།
ན
།
དགྲར་འཛིན་ཆགས་སྡང་གི་རྣམ་པ་རྩ་བ་ནས་བྲལ་དགོས། མདོར་ན་ང་ཚོས་དེང་སང་
གཞུང་དོན་གང་དང་གང་ལ་དཔྱད་པ་གཏོང་སྐབས་རང་གཞན་གྱི་གཞུང་དོན་ཡོངས་
རྫོ་གས་དཔྱིས་ཕྱིན་པར་མ་རྟོགས་གོང་ནས་ཚིག་གི་ཕྱི་ཤུན་ཙམ་རྩོད་གཞིར་བཟུང་ན་
དགོས་པ་ཆུང་བས་དོན་གྱི་གནད་ལ་དཔྱོད་པ་ནི་ཤིན་ཏུ་གལ་ཆེའོ། །
དགེ་ལུགས་པ་ནི་དགའ་ལྡན་པ་ཟེར་པའི་དོན་ཡིན་ཏེ། རྗེ་ཙོང་ཁ་པས་རབ་བྱུང་
བདུན་པའི་ས་གླང་སྤྱི་ལོ་ (༡༤༠༩）ལོར་དགའ་ལྡན་དགོན་པ་ཕྱག་བཏབ། དེ་ལ་
གནས་གཞིར་བཟུང་ནས་ཆོས་ལུགས་དར་སྤེལ་བཏང་བས་ན་དགོན་པའི་མིང་དེ་ཆོས་
ལུགས་ལ་ཐོགས་པ་ཡིན། དེ་ཡང་དགེ་ལུགས་པ་ལ་མཚན་གཞན་བཀའ་གདམས་
གསར་མ་ཞེས་ཀྱང་བརྗོད། དེ་ལས་ང་ཚོས་འབྲོམ་སྟོན་པ་རྒྱལ་བའི་འབྱུང་གནས་ཀྱིས་
སྲོལ་ཕྱེས་པའི་བཀའ་གདམས་དང་འབྲེལ་བ་ཧ་ཅང་ཡོད་པ་ཤེས་སླ། ད་དུང་རྗེ་ཙོང་ཁ་
པས་ས་སྐྱའི་བླ་མ་མང་པོའི་མདུན་ནས་གསང་སྔགས་ཀྱི་ཆོས་གསན་ཡོད་པས་དགེ་
ལུགས་པའི་གསང་སྔགས་ཀྱི་ཆོས་ཀྱི་རྒྱུད་པ་མང་ཆེ་བ་ས་སྐྱ་ནས་ཡིན། ཞེས་དང་།
བཅུ་བཞི་པོ་བཀའ་དྲིན་ཆེ་ཞིང་དེའི་ནང་ནས་གཙོ་བོ་ནི་ཆོས་རྗེ་དོན་རིན་པ་དང་རེད་
མདའ་བ་གཞོན་ནུ་བློ་གྲོས། གྲུབ་ཆེན་དཔའ་བོ་རྡོ་རྗེ་དང་ལས་ཀྱི་རྡོ་རྗེ་བཞི་འགྲན་ཟླ་
དང་བྲལ་བའི་བླ་མ་ཡིན་ཞེས་གསུངས་ཡོད། དེ་ཡང་ཀརྨ་པ་རོལ་བའི་རྡོ་རྗེས་རྗེ་ཙོང་
ཁ་པ་ཆེན་པོའི་གཙུག་ཕུད་བཞེས། ཤར་ཕྱོགས་རིག་པའི་དཔའ་བོའམ་ཆོས་རྗེ་དོན་
གྲུབ་རིན་ཆེན་ལས་རབ་བྱུང་དང་དགེ་ཚུལ་གྱི་སྡོམ་པ་དང༌། མཁན་པོ་ཚུལ་ཁྲིམས་རིན་
ཆེན་ལས་བསྙེན་རྫོགས་ཀྱི་སྡོམ་པ་བཞེས། འབྲི་གུང་སྤྱན་སྔ་ཆོས་ཀྱི་གྲགས་པ་ལས་
སེམས་བསྐྱེད་སོགས་དང༌། སྙེ་ཐང་བདེ་བ་ཅན་པ་བླ་མ་བཀྲ་ཤིས་སེང་གེ་དང༌། ཨོ་
རྒྱན་པ། འཇམ་རིན་པ་སོགས་ལས་ཕར་ཕྱིན་དང་། རེད་མདའ་བ་གཞོན་ནུ་བློ་གྲོས་
ལས་ཆོས་མངོན་པ་མཛོད་དང་དབུ་མ་འཇུག་པ་སོགས། བུ་སྟོན་སློབ་མ་ཁྱུང་པོ་ལྷས་
པ་གཞོན་ནུ་བསོད་ནམས་ལས་ སྔགས་ཀྱི་སྐོར་ཕལ་ཆེར། ཇོ་ནང་ཕྱོགས་ལས་རྣམ་
- 134 -



སྤྱིའི་དེབ་གྲངས་གསུམ་པ།
རྒྱལ་ལས་ཇོ་ནང་ལུགས་ཀྱི་དུས་འཁོར་སོགས་ཞུས་པས་མཚོན་གྲུབ་མཐའ་རིས་མེད་
ཀྱི་སྐོར་ལ་ཐོས་བསམ་བཞེས་ཡོད།།
གཉིས་ པ། བོད་ ཀྱི་གྲུབ་མཐའ་ སོ་ སོའི་ སྲོལ་ འབྱེད་པ་པོ་རྣམས་སྤྲུལ་གཞི་
གཅིག་ཏུ་སྣང་བས་ཆོས་ལུགས་ཕྱོགས་ཞེན་བྱེད་ན་འཐད་པ་མེད་ཚུལ་ལ་བཤད་པ། །
རང་རེའི་སྟོན་པ་སངས་རྒྱས་ཤཱཀྱ་ཐུབ་པ་ཡིན་པ་མ་ཟད་ཨོ་རྒྱན་སངས་རྒྱས་
གཉིས་པ་པདྨ་འབྱུང་གནས། མཉམ་མེད་ཇོ་བོ་རིན་པོ་ཆེ། ཀུན་མཁྱེན་ཆེན་པོ་ཙོང་ཁ་
པ། འཇམ་མགོན་ས་སྐྱ་པཎ་ཆེན། མཉམ་མེད་དྭགས་པོ་རིན་པོ་ཆེ་སོགས་གངས་ཅན་
གྱི་གྲུབ་མཐའ་སོ་སོའི་སྲོལ་འབྱེད་དང་གཙོ་འཛིན་རྣམས་ཀྱང་སྐྱེས་བུ་གཅིག་གི་སྤྲུལ་
པ་མི་འདྲ་བ་ཙམ་ཡིན་ཞེས་གསུངས་ལ། པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་
རྒྱལ་མཚན་ནི་རྙིང་མ་དང༌། དགེ་ལུགས། ས་སྐྱ། བཀའ་བརྒྱུད་སོགས་ཡོངས་རྫོགས་
ཀྱི་ཆ་འཇོག་བྱེད་ས་ཞིག་རེད་ལ། ཁས་ལེན་ས་ཞིག་ཀྱང་ཡིན། དགེ་ལུགས་པས་ཁོང་
ནི་རྒྱལ་བ་ཙོང་ཁ་པ་སྐུ་དངོས་ཡིན་ཟེར་གྱིན་ཡོད་པ་དང༌། རྙིང་མ་བས་ཨུ་རྒྱན་པདྨའི་
སྤྲུལ་པ་ཡིན་སོགས་གསུང་གིན་ཡོད་ལ། གཞན་ཡང་ཐུབ་པའི་ལུང་བསྟན་མདོ་ཁམས་
སྨད་ཅིག་ཏུ། །ཨ་ཏི་ཤ་ཡི་སྤྲུལ་པ་བློ་བཟང་གྲགས། །སྐྱེས་བུ་དེ་བྱོན་བོད་ལ་བདེ་སྐྱིད་
འོང་། །ཞེས་དང་། གཤེན་རབ་མི་བོ་ཆེ་ནི་སངས་རྒྱས་ཀྱི་རྣམ་འཕྲུལ་ཡིན། ཞེས་དང༌།
ཞང་ཞུང་ཡུལ་ན་བོན་འདུལ་བར། །དགོངས་ཏེ་གཤེན་རབ་མི་བོར་སྤྲུལ། །བོན་གྱི་
མཛད་པ་བཅུ་གཉིས་བསྐྱངས། །ཐེག་པ་རིམ་པ་དགུ་རུ་གསུངས། །གསོན་པོ་རྣམས་
ཀྱི་ལྟ་སྒོ་ཕྱེས། །གཤིན་པོ་རྣམས་ཀྱི་དུར་སྒོ་བཅད། །འགྲོ་རྣམས་གཡུང་དྲུང་ལམ་ལ་
བཀོད། །ཅེས་དང༌། མྱ་ངན་མ་བྱེད་ཀུན་དགའ་བོ། །སྨྲེ་སྔགས་མ་འདོན་ཀུན་དགའ་
བོ། །ང་ནི་ ཕྱི་མའི་དུས་ ཀྱི་ཚེ། །དགེ་བའི་ བཤེས་ གཉེན་ ཉིད་སྤྲུལ་ནས། །ཁྱོད་ལ་
སོགས་པའི་ དོན་ བྱེད་འགྱུར། །ཞེས་དང༌། གཞན་ཡང་ གངས་ལྗོངས་མུན་པའི་གླིང་
འདིར་རྒྱལ་བའི་ཕྲིན་ལས་ཀྱི་འཇུག་པ་སྔ་དར་བསྟན་པའི་སྒྲོན་མེ་སྦར་བར་མཛད་པའི་
བྱེད་པོ་སངས་རྒྱས་ཤཱཀྱ་ཐུབ་པ་ཉིད་ཀྱི་རྣམ་འཕྲུལ་དུ་རྒྱལ་བས་ལུང་གིས་ཟིན་པའི་
- 135 -



ས་མཐོའི་བུ་མོ། །
ས་མཐོའི་བུ་མོ།
སྐྱེས་བུ་ཨོ་རྒྱན་གྱི་སློབ་དཔོན་ཆེན་པོ་པདྨ་སམ་བྷ་ཝ་དང༌། ཕྱི་དར་གྱི་དུས་སུ་གུ་རུ་
ཉིད་ཀྱི་རྣམ་འཕྲུལ་དཔལ་ལྡན་མར་མེ་མཛད། དེའི་ཡང་སྤྲུལ་རྗེ་བཙུན་བླ་མ་བློ་བཟང་
གྲགས་ པའི་ དཔལ་ ལ་སོགས་ པ་ གང་ འདུལ་སྤྲུལ་པའི་རྣམ་རོལ་ གྲངས་མེད་བྱོན་
པ་རྣམས་ནི་སངས་རྒྱས་སྐུ་དངོས་ཡིན་ཡང་། དགོས་པའི་དབང་གིས་མི་ཡི་རྣམ་པར་
སྤྲུལ་ནས་བོད་ལ་ཕེབས་པ་གསལ་པོ་ཤེས་ཐུབ། དེས་ན་ཁོང་རྣམ་པ་ནི་སངས་རྒྱས་
ཡོངས་ཀྱི་ཤེས་རབ། སྙིང་རྗེ། མཐུ་སྟོབས་གཅིག་ཏུ་འདུས་པའི་སྤྲུལ་པའི་སྐུ་ཤ་སྟག་
ཡིན་པས། དེ་ཚོ་ལ་འདི་ཡི་དགོངས་པ་བཟང་དང་འདི་ཡི་དགོངས་པ་ངན་ཞེས་སྒྲོ་སྐུར་
སྤང་བར་རིགས་སོ། །
གསུམ་པ། བོད་ལ་གྲུབ་མཐའ་མང་ཡང་མཐར་ཐུག་དགོངས་པ་གཅིག་ཏུ་འབབ་
ཚུལ་བཤད་པ། །
དེ་ཡང་འཕགས་པའི་སྐྱེ་བོ་རྣམས་ཀྱི་མཛད་པ་རྣམ་ཐར་སོ་སོའི་སྐྱེ་བོ་རྣམས་ཀྱི་
བློའི་ཡུལ་ལས་འདས་ཤིང༌། སྐྱེས་བུ་དམ་པ་ལ་བརྟེན་ནས་བྱུང་བའི་སྡིག་པ་ཤིན་ཏུ་མི་
བཟད་པར་འགྲོ་བའི་ཕྱོགས་འཛིན་གྱི་སྡང་ཞུགས་དོར་ནས། དག་སྣང་ཕྱོགས་མེད་དུ་
སྦྱང་དགོས་ཏེ། སྐྱེས་མཆོག་དེ་རྣམས་ཀྱིས་གསུངས་པའི་ཆོས་ལུགས་དག་ཀྱང་ཚིག་གི་
བརྗོད་ཚུལ་མི་འདྲ་བ་དང་གནས་སྐབས་གདུལ་བྱ་འདྲེན་པའི་ཐབས་མི་འདྲ་བ་ཙམ་
ལས་མཐར་ཐུག་འགག་གནད་ཀྱི་ཐོག་ནས་དགོངས་པ་གཅིག་པ་ཡིན་གྱི། གཅིག་ཡང་
དག་དང་གཅིག་ཕྱིན་ཅི་ལོག་ཏུ་སོང་བ་ནི་གཏན་ནས་མེད་ཅེས་གསུངས་ཞིང་། གཞན་
ཡང་། དབུས་གཙང་མངའ་རིས་སོགས་ཀྱི་གྲུབ་པའི་མཐའ། །ཀུན་ཀྱང་རྒྱལ་བསྟན་ཁོ་
ན་ཡིན་པས་ན། །ཕྱོགས་ལྷུང་གདོན་གྱིས་སྡང་ཞུགས་མི་མཛད་པར། །དག་སྣང་ནོར་
བུའི་འོད་ཀྱིས་ཁྱབ་ན་ལེགས། །ཞེས་དང༌། ཡང༌། དེང་སང་ཆོས་ལུགས་གྲུབ་མཐའ་
མང་། །ཐམས་ཅད་སངས་རྒྱས་ལམ་དུ་གཅིག །དོན་མེད་ཁ་སྡིག་མ་བསགས་པར། །
ཀུན་ལ་དག་སྣང་མཛོད་ཅིག་ཨང་། །ཞེས་དང༌། བསྟན་པ་ཐམས་ཅད་འགལ་མེད་
- 136 -



སྤྱིའི་དེབ་གྲངས་གསུམ་པ།
རྟོགས་པ་དང༌། །གསུངས་རབ་མ་ལུས་གདམས་པར་ཤར་བ་དང༌། །རྒྱལ་བའི་
དགོངས་པ་བདེ་ལགས་རྙེད་པ་ཡིས། །ཉེས་སྤྱོད་ཆེན་པོའི་གཡང་ས་ལས་ཀྱང་བསྲུང་།།
ཞེས་དང༌། ཆོས་རང་རང་མོས་པའི་ངོ་ན་ཟབ། །མཆོག་སངས་རྒྱས་ཐོབ་པའི་ཐབས་
དམ་པ། །ས་དགེ་ལྡན་གསར་རྙིང་ཀུན་ལ་ཡོད། །གཞན་མ་སྨོད་ཀུན་ལ་དག་སྣང་
སྦྱོང་། །ཞེས་དང་སྤྱིར་ས་དགེ་བཀའ་རྙིང་སོགས་ཀྱི་གྲུབ་མཐའ་ཀུན་ལ་ཕྱོགས་ལྷུང་
གིས་སྡང་ཞུགས་བྱེད་མི་རིགས་ཏེ། དེ་དག་རང་རང་གི་ལམ་ལ་བརྟེན་ནས་འཚང་རྒྱ་
བའི་ཐབས་ཡོད་ལ། དེའི་ཕྱིར་དུ་ཆོས་སྤོང་གི་ལས་འགོག་པའི་སླད་དུ་ཁོ་བོས་ཀྱང་
དུས་རྒྱུན་དུ་གྲུབ་མཐའ་རིས་སུ་མ་ཆད་པ་མཐའ་དག་ལ་དག་སྣང་སྦྱོང་དགོས་ཚུལ་
ནན་གྱིས་ཞུས་པ་ཡིན། ཞེས་འབྱུང༌། ལྟ་བ་ཕྱོགས་རིས་མེད་པ་ཡིན། །སྒོམ་པ་ཡེངས་པ་
མེད་པ་ཡིན། ། སེམས་གསལ་སྟོང་ཕྱག་རྒྱ་ཆེན་པོ་ལ། །ཕྱག་རྒྱ་ཆེན་པོས་རྟོག་བྲལ་
ཟེར། །རྫོགས་ པ་ ཆེན་ པོས་ ཆོས་ ཉིད་ ཟེར། །ཕར་ ཕྱིན་ པས་ ནི་ སྟོང་ ཉིད་ ཟེར།
ཞེས་དང་། མདོར་བསྡུས་ན་གྲུབ་མཐའ་ཚང་མ་བོད་ཀྱི་བླ་མ་གོང་མ་ཚོས་གདུལ་བྱ་སོ་
སོའི་བསམ་པ་དང་བསྟུན་ནས་ཆོས་གསུངས་ཏེ་གང་ལྟར་གདུལ་བྱ་ཚང་མ་ཐར་པ་དང་
ཐམས་ཅད་མཁྱེན་པའི་ལམ་ལ་འཁྲིད་བྱེད་ཀྱི་ཐབས་ཤེས་ཤིག་ཡིན་པ་ནི་གསལ་པོ་
ཡིན། དེ་ཡང་སྔོན་ཡིན་ན་ཕྱི་རོལ་མུ་སྟེགས་པ་དང་ནང་བསྟན་ཆོས་ལུགས་བར་གྱི་
འགལ་བ་ཡོད་པ་ལས་ནང་བསྟན་ཆོས་ལུགས་ནང་ཁུལ་དུ་འགལ་བ་དེ་འདྲའི་ཛ་དྲག་
ཆེན་པོ་མེད་ཀྱང་། ཁ་ཅིག་གིས་ས་དགེ་བཀའ་རྙིང་དང༌། ཇོ་ནང་ཞི་བྱེད་བོན་པོ་དང་
བཅས་པའི་ཆོས་ལུགས་དེ་རྣམས་ཕྱི་པ་དང་ནང་པའི་ཆོས་ལུགས་ལྟར་གཞི་ལམ་འབྲས་
བུའི་རྣམ་གཞག་མང་པོ་ནང་མི་མཐུན་པའི་ཐ་དད་ཅིག་ཡིན་པར་བསམ་མཁན་ཡོད་ལ།
དེའི་དབང་གིས་བོད་ལ་ལོ་རྒྱུས་ཐོག་དགོས་མེད་ཀྱི་འགལ་བ་མང་པོ་བྱུང་ནས་གྱོང་
གུད་ཡང་མང་པོ་ཐེབས། ཡིན་ན་ཡང་བོད་དུ་དར་བའི་གྲུབ་མཐའ་སོ་སོའི་བར་ལ་དེ་
འདྲའི་འགལ་བ་ཞིག་མེད་པ་གོང་གསལ་གྱི་མཁས་པའི་གསུང་ལས་རྟོགས་ཐུབ། དེ་
ཡང་བོད་ཀྱི་གྲུབ་མཐའ་སོ་སོའི་འབྱུང་ཁུངས་ཚང་མ་སངས་རྒྱས་ཤཱཀྱ་ཐུབ་པ་ཡིན་ཞིང་
- 137 -



ས་མཐོའི་བུ་མོ།
གྲུབ་མཐའ་སོ་སོའི་མཐར་ཐུག་གི་དམིགས་ཡུལ་ཡང་སངས་རྒྱས་ཀྱི་གོ་འཕང་ཐོབ་
ཐབས་ཁོ་ན་ཡིན་ཞིང༌། སྐྱེས་ཆེན་དམ་པ་རྣམས་ནས་བོད་ཀྱི་གྲུབ་མཐའ་རྣམས་ལ་ནང་
ཕན་ཚུན་ཕྱོགས་རིས་སྤོངས་ཞེས་ལན་གཅིག་མ་ཡིན་པར་གསུངས་ཡོད་པས་ཀུན་གྱིས་
གཟབ་པར་འཚལ་ལོ། །
བཞི་པ། གྲུབ་མཐའ་རིས་མེད་མ་བྱས་པའི་ཉེས་སྐྱོན་དང་བྱེད་པའི་
དགེ་མཚན་སྐོར་བཤད་པ།
དེ་ཡང་ནང་ཆོས་ནི་བོད་མི་རིགས་ཀྱི་རིག་གནས་ཀྱི་སྲོག་རྩ་ལྟ་བུ་ཞིག་ཏུ་ཆགས་
ཡོད་ལ། བོད་ནང་ཁུལ་གྱི་ཕན་ཚུན་མཐུན་སྒྲིལ་གྱི་ཟམ་པ་ལྟ་བུ་ཞིག་ཏུའང་ཆགས་
ཡོད། དེར་བརྟེན་ང་ཚོས་བོད་བརྒྱུད་ནང་བསྟན་གྱི་གྲུབ་མཐའ་སོ་སོའི་ཡང་སྣང་ཚུལ་
མི་འདྲ་བ་ཙམ་ལས་ངོ་བོ་གཅིག་ཡིན་པ་གསལ་པོ་ཤེས་དགོས། གལ་ཏེ་གྲུབ་མཐའ་
ཕྱོགས་རིས་བྱས་ན། གཅིག་ནི་དམ་པའི་ཆོས་ལ་སྐུར་བ་བཏབ་པའི་ཉེས་དམིགས་སུ་
ཆགས་ལ། གཉིས་ནི་བོད་མི་རིགས་ནང་ཁུལ་གྱི་མཐུན་སྒྲིལ་ལ་གནོད་པ་ཚབས་ཆེན་
ཡོང་སྲིད། གང་ཞིག་ཡང་ཡང་སྡིག་གྲོགས་བསྟེན་པས་སངས་རྒྱས་ངན་སེམས་ལྡན་
གྱུར་དང༌། །གང་ཞིག་ཕ་མ་དགྲ་བཅོམ་གསོད་དང་མཆོག་ཚོགས་འབྱེད་པའི་མི་དེ་
ཡང༌། །དེ་ཡང་ཆོས་ཉིད་ངེས་པར་བསམ་ན་མྱུར་དུ་དེ་ལས་ཐར་གྱུར་གྱི། །གང་ཞིག་
ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་དང༌། མི་དགེ་བཅུ་ལས་ལྕི་ཤོས་
ལོག་ལྟ་ནི་མངོན་གྱུར་དང༌། གཞན་གྱི་གྲུབ་མཐའ་དང་གང་ཟག་ལ་གནོད་སེམས་
དང༌། ངག་གི་སྒོ་ནས་ཆོས་ལ་སྨོད་ན་ཁ་ན་མ་ཐོ་བའི་རྫུན་ཆེན་པོར་འགྱུར་བ་དང༌།
དགེ་འདུན་ཕན་ཚུན་མི་མཐུན་པའི་བསྟན་སེལ་ཆེན་པོ་བཏང་བས་ཕྲ་མ་དང༌། དངོས་
སུ་སྡང་ཞུགས་ཀྱིས་སྐྱོན་བརྗོད་པས་ཚིག་རྩུབ་དང༌། ཆགས་སྡང་འབྲེལ་མེད་ཀྱི་གཏམ་
- 138 -



སྤྱིའི་དེབ་གྲངས་གསུམ་པ།
སྨྲ་བས་ངག་འཁྱལ་བཅས་མི་དགེ་བ་ཕལ་ཆེར་ཚང་བ་ཞེས་གསུངས་ལ། ཕམ་ལྟུང་
འབྱུང་ཚུལ་ལ། ཆོས་ལ་ལེགས་ཉེས་འབྱེད་ཅིང་ཡང་དག་ཡིན་མིན་གྱི་ཁ་ཚོན་གཅོད་པ་
ནི་འཕགས་པ་ཆོས་སྤྱན་དང་ལྡན་པ་མ་གཏོགས་སོ་སྐྱེས་དཔག་མི་ནུས་པས་ཆོས་ལ་
བཟང་ངན་དུ་ཚད་བཟུང་ནས་གཞན་ལུགས་ལ་སྐུར་པ་བཏབ་ན་རང་ཉིད་འཕགས་པ་
ཆོས་སྤྱན་དང་ལྡན་པར་དོན་གྱིས་ཁས་བླངས་པར་སོང་བས་མི་ཆོས་བླ་མའི་ཡོན་ཏན་
མེད་བཞིན་ཡོད་པར་ཁས་འཆེ་བ་སོ་ཐར་གྱི་ཕམ་ལྟུང་དུ་འགྱུར་རོ། །ཆོས་ལ་བརྟེན་
ནས་སྡིག་གསོག་ན། །སྡིག་པ་གཞན་གྱིས་དོ་ཟླ་མེད། །རང་བསྟན་པ་འཛིན་པར་རློམ་
པ་དག །གཞན་བསྟན་འཛིན་དགྲ་ཡི་དྭངས་མར་རློམ། །དེ་བསམ་ཀྱིན་སྙིང་ནས་སྐྱོ་བ་
སྐྱེས། །ཞེས་འབྱུང་། དེ་ལྟར་ཆོས་ལུགས་ལ་ཕྱོགས་ཞེན་བྱས་ན་ཉེས་དམིགས་ཧ་ཅང་
ཆེ་བ་དམ་པའི་ཆོས་ལས་ཡང་ཡང་གསུངས་ཤིང་། གཞན་ཡང་ཆོས་ལུགས་ཕྱོགས་ཞེན་
གྱིས་ཕྱོགས་གཞན་ཞིག་ནས་བོད་ནང་ཁུལ་གྱི་མཐུན་སྒྲིལ་ལ་འགལ་བ་བཟོ་བཞིན་
ཡོད་པ་ང་ཚོས་ལོ་རྒྱུས་ ཀྱི་དེབ་ཐེར་མང་པོ་ལས་ གསལ་པོ་མཐོང་ཐུབ། བན་བོན་
འཁྲུགས་པས་བོད་ཀྱི་ལོ་རྒྱུས་ཉམས། །ཉམས་པའི་རྒྱུ་ཀུན་འཁྲུགས་པའི་ལས་ཀྱིས་
བྱས། །ཞེས་འབྱུང༌། དེ་ཡང་བཙན་པོ་ཁྲི་སྲོང་ལྡེ་བཙན་གྱི་སྐབས་སུ་བན་བོན་གཉིས་
བར་འགལ་བ་བྱུང་ནས། བོད་རང་ནས་དར་བའི་བོན་ཆོས་ཀྱི་གླེགས་བམ་མང་པོ་མེ་
ལ་བསྲེགས་ཤིང་ཆུ་ལ་བསྐུར་བའི་གནས་ཚུལ་མང་པོ་བྱུང་བ་དེ་ནི་དངོས་གནས་ཆེས་
ཡིད་ཕངས་པ་ཞིག་རེད། གལ་ཏེ་དེབ་དེ་དག་ད་ལྟའི་བར་དུ་ཡོད་ན་བོད་ཀྱི་ལོ་རྒྱུས་
འདི་ལས་ཆ་ཚང་བ་དང་འདི་ལས་ཕུན་སུམ་ཚོགས་པ་ཞིག་ཡིན་པ་སྨོས་མ་དགོས།
དེང་སང་ལ་མཚོན་ན་ཡང་། བན་གྱི་ཆོས་སྒོར་ཞུགས་མཁན་གང་ཟག་མང་པོ་ཞིག་
གིས་བོན་གྱི་བསྟན་པ་ནི་ལོག་པའི་བསྟན་པ་ཞིག་ཏུ་ངོས་འཛིན་བྱེད་པ་དང་བོན་གྱི་
བསྟན་པ་དར་བར་བཀག་འགོག་བྱེད་མཁན་ཡང་སྣང་། བན་བོན་གཉིས་ཀྱི་བསྟན་
པའི་བྱེད་ལས་མཐར་ཐུག་པ་ནི། བོན་སྟོན་གཤེན་རབ་མི་བོ་ཆེས། རང་གི་སེམས་ནི་
རང་ གིས་ བཏུལ། །ཉོན་མོངས་ རྗེས་ སུ་ སེམས་མ་གཏོང་། །ཞེས་གསུངས་ པ་ དང༌ །
- 139 -



ས་མཐོའི་བུ་མོ།
སྟོན་པ་ཤཱཀྱ་ཐུབ་པས་ཀྱང་། རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་
བསྟན་པའོ། །ཞེས་དང༌། ཆོས་དང་བོན་ཞེས་འགལ་བའི་ཚུལ་བྱེད་ ཀྱང༌། །ཆོས་ལ་
བོན་འདྲེས་བོན་ལ་ཆོས་འདྲེས་པས། །ཞེས་སོགས་གསུངས་པས། གྲུབ་མཐའ་གཉིས་
བར་ཕྱོགས་རིས་དང་འཐེན་འཁྱེར་མི་བྱ་བར་ཕན་ཚུན་བརྩི་འཇོག་དང་ཡིད་ཆེས་བྱ་བ་
ནི་ཤིན་ཏུ་གལ་ཆེ་ཞིང་། དེ་ལས་བཟློག་སྟེ་བན་བོན་གཉིས་ཀྱི་བསྟན་པའི་ཕྱོགས་
འཐེན་སྡང་འཛིན་མུ་མཐུད་དུ་བྱས་ན་བོད་ཀྱི་བན་བོན་གྱི་བསྟན་པ་གཉིས་ཀ་ཉམས་
པའི་སྔ་ལྟས་ཤིག་ཏུ་སྣང་། །
སྤྱི་ལོ་༡༢༩༠ལོར་འབྲི་གུང་གླིང་ལོག་ནི་བོད་ཀྱི་ལོ་རྒྱུས་ཐོག་ནང་འཁྲུག་རྒྱ་ཆེ་
ཤོས་ཀྱི་གྲས་ཤིག་ཡིན་ལ། ནང་འཁྲུག་འདིའི་འབྱུང་རྐྱེན་གཙོ་བོ་ ནི་ཆབ་སྲིད་ཀྱི་
འགལ་བ་ཡིན་པ་བཤད་མ་དགོས་ཀྱང་། དེ་ལ་ཡང་གྲུབ་མཐའི་ཕྱོགས་རིས་ཀྱི་ཤུགས་
རྐྱེན་ངེས་ཅན་ཞིག་ཐེབས་ཡོད་པ་ནི་ཀུན་གྱིས་མཁྱེན་གསལ་ལྟར་རེད། དེ་ལྟར་ས་
འབྲི་འཐབ་འཁྲུག་གི་ཡོ་ལང་དེས་བོད་དབུས་གཙང་ཡོངས་ལ་ཟིང་ལོང་ཆེན་པོ་བྱུང་
བར་བརྟེན་ཡོན་གོང་མ་སེ་ཆེན་གྱིས་རྒྱལ་སྲས་ཐེ་མུར་བྷོ་ཁས་སྣེ་ཁྲིད་པའི་ཧོར་དམག་
དང༌། མདོ་སྟོད་སྨད་ཀྱི་དམག་དཔུང་གཏོས་ཆེན་ཞིག་དབུས་གཙང་དུ་མངགས་པ་དང་།
དུས་མཚུངས་ས་སྐྱའི་དཔོན་ཆེན་ཨག་ལེན་གྱིས་ཀྱང་དབུས་གཙང་གི་ཁྲལ་དམག་ཕོན་
ཆེན་ཁྲིད་དེ་མཉམ་རུབ་ཀྱིས་སྤྱི་ལོ་༡༢༩༠ལོ་སྟེ་བོད་རབ་བྱུང་ལྔ་པའི་ལྕགས་སྟག་ལོར་
འབྲི་གུང་པར་དམག་བརྒྱབ་སྟེ་འབྲི་གུང་མཐིལ་གྱི་ལྷ་ཁང་ཆེན་མོ་མེར་བསྲེགས་པ་
དང༌། སྐྱ་སེར་བསྡོམས་པས་མི་གྲངས་ཁྲི་གཅིག་ལྷག་ཙམ་གྱི་སྲོག་ཤོར་སྐད་འདུག་པ་
དེ་ནི་གྲུབ་མཐའ་ཕྱོགས་ཞེན་བྱས་པའི་ཉེས་སྐྱོན་ཡིན་ནོ། །
དེ་ ལས་ཟློག་པར་གྲུབ་མཐའ་རིས་མེད་ལ་དག་སྣང་སྦྱངས་ན་དགེ་མཚན་
བསམ་གྱིས་མི་ཁྱབ་པ་ཡོད་པ་ཡང་རྒྱལ་བསྟན་གྲུབ་མཐའ་རིས་མེད་ཀྱི་ཆོས་འབྱུང་
མདོར་བསྡུས་ལས། ངས་ཆོས་ཐམས་ཅད་གཅིག་ཏུ་བསྡུས་ནས་བཞག །ཚེ་བློས་གཏོང་
- 140 -



སྤྱིའི་དེབ་གྲངས་གསུམ་པ།
བ། སྤྲང་པོས་དམའ་ས་བཟུང་ནས་ཐམས་ཅད་སྤྱི་བོར་ཁུར་བ། ཀུན་ལ་དག་སྣང་སྦྱོང་
བ་གསུམ་ཡིན། བསླབ་པ་རིན་པོ་ཆེ་གསུམ་མམ། སྡོམ་པ་གསུམ་ཡང་འདིར་འདུས་
སམ་སྙམ། ཞེས་དང༌། ཡང་དེ་ལས། ཇི་ལྟ་བུའི་དགེ་སྦྱོང་ལྟར་བཅོས་པ་མ་རུང་བ་
རྣམས་ཀྱང་བསྐལ་པ་འདིའི་སངས་རྒྱས་ཀྱི་བསྟན་པ་ལ་མྱ་ངན་ལས་འདས་པ་ཐོབ་སྟེ།
འདི་ལྟར་དེ་བཞིན་གཤེགས་པ་ཆོས་ ཀྱི་དབྱིངས་རྟོགས་ཤིང་ རྗེས་སུ་རྟོགས་པ་ལ་
སེམས་དྭངས་བ་གཅིག་སྐྱེད་པ་དང༌། ཕྱག་འཚལ་ལོ། །ཞེས་ལན་གཅིག་བརྗོད་པ་ཚུན་
ཆད་མྱ་ངན་ལས་འདས་པའི་མཐར་ཐུག་པར་འགྱུར་རོ། །ཞེས་སོགས་གསུངས་ཤིང།
གྲུབ་མཐའ་ལ་ཕྱོགས་རིས་བྱས་པ་འདི་ཆགས་སྡང་གི་ལས་ཤིག་ཡིན་པར་དགོངས་
ནས་རྫོང་གསར་འཇམ་དབྱངས་མཁྱེན་བརྩེ་དབང་པོས་དབུས་གཙང་མདོ་ཁམས་གང་
སར་ཕེབས་ནས་དགེ་བའི་བཤེས་གཉེན་བརྒྱ་ལྷག་ལས་གསར་རྙིང་གི་ཆོས་སྐོར་མང་
དུ་ཞུས་ཤིང་ཁོང་གིས་སྣོད་ལྡན་གྱི་སློབ་མ་མང་པོར་གནང་ཞིང་གྲུབ་མཐའ་རིས་མེད་
ཀྱི་ལས་འགུལ་ཐོག་མར་སྤེལ། དེ་དག་ལས་འཇམ་མགོན་ཀོང་སྤྲུལ་ཡོན་ཏན་རྒྱ་་་་
མཚོས་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་གདམས་ངག་གི་དབང་ལུང་གང་བཞུགས་
དང༌། གསང་སྔགས་གཏེར་མའི་དབང་ལུང་གང་བཞུགས་ཞུས་ཤིང་། དེ་དག་གི་དཔེ་
ཆ་རྣམས་ཕྱོགས་གཅིག་ཏུ་བསྒྲིགས་པ་ལ་གདམས་ངག་མཛོད་དང་། རིན་ཆེན་གཏེར་
མཛོད་ཟེར། དེ་བཞིན་འཇམ་དབྱངས་བློ་གཏེར་དབང་པོས་གསང་སྔགས་གསར་མའི་
རྒྱུད་སྡེ་ཐམས་ཅད་ཕྱོགས་གཅིག་ཏུ་བསྒྲིགས་པ་ལ་རྒྱུད་སྡེ་ཀུན་བཏུས་ཟེར་ཞིང་། དེ་
དག་གི་དབང་ལུང་རྣམས་གྲུབ་མཐའ་རིས་མེད་ལ་དད་པ་ཡོད་པའི་སློབ་མ་གསར་པ་
གསོ་སྐྱོང་བྱས་ནས་གནང་བ་ལ་རིས་མེད་ཀྱི་མཛད་པ་ཟེར། མ་ཟད་འཇམ་མགོན་ཀོང་
སྤྲུལ་ཡོན་ཏན་རྒྱ་མཚོས་ཕྱོགས་བསྒྲིགས་གནང་བའི་རིན་ཆེན་གཏེར་མཛོད་ནང་དུ་
བོན་གྱི་གཏེར་ཆོས་ཀྱང་བཅུག་ནས་ནང་པ་དང་བོན་པོ་གཉིས་ཆོས་ལུགས་འདྲ་མཉམ་
དང་ རིས་མེད་གནང་ཡོད། བོད་ནང་ཁུལ་གྱི་འགལ་བ་མི་ཉུང་བ་ཞིག་གྲུབ་མཐའི་
ཕྱོགས་རིས་ཀྱིས་བྱས་པ་ལས་བྱུང་བ་ཡིན་པས། གལ་ཏེ་བོད་པ་ཐམས་ཅད་ལ་གྲུབ་
141 -



ས་མཐོའི་བུ་མོ།
མཐའ་རིས་མེད་ཀྱི་བསམ་བློའི་གོ་རྟོགས་དེ་ཡོད་ན་འགལ་བ་མང་པོ་ཞིག་སྦྲུལ་མདུད་
རང་ ཞིག་ཏུ་འགྲོ་བས། འདིའི་དགེ་མཚན་ལ་དགོངས་ནས་ཀུན་གྱིས་གྲུབ་མཐའི་
ཕྱོགས་རིས་དེ་ཡོངས་སུ་སྤོང་བའི་ཕྱོགས་ལ་འབད་དགོས། །
མཇུག་བསྡུ་བ། །
དེས་ན་དུས་རབས་གསར་པ་འདིའི་ནང་། རིག་གནས་དང་གོམས་གཤིས་མི་འདྲ་
བ་དང་། ཆབ་སྲིད་ཀྱི་ངོ་བོ་མི་འདྲ་བ། ཆོས་ལུགས་ཀྱི་དད་མོས་མི་འདྲ་བའི་ས་ཁུལ་སོ་
སོས་ཀྱང་ཕན་ཚུན་མཉམ་འབྲེལ་བྱས་ནས་ཁེ་ཕན་གྱི་བྱ་བ་མང་པོ་བསྒྲུབས་དང་སྒྲུབ་
བཞིན་ཡོད་ཅིང་། གཞན་ཡང་བོད་ལ་མཚོན་ན་མཁས་གྲུབ་ཆེན་པོ་དེ་དག་གིས་རང་
རང་གི་ཉམས་མྱོང་ལ་བརྟེན་ནས་གདུལ་བྱ་ལམ་ལ་འཁྲིད་པའི་ཐབས་མཁས་ཀྱི་ཚུལ་
དང༌། བརྡ་དང་ཐ་སྙད་ཀྱི་ཁྱད་པར་སོགས་ཕྲན་བུ་ཡོད་པ་ཙམ་ལས། དོན་དུ་ཆོས་
ལུགས་དེ་དག་གི་མཐར་ཐུག་གི་བསྒྲུབ་བྱ་གཙོ་བོ་ནི་སངས་རྒྱས་ཀྱི་གོ་འཕང་ཡིན་པ་
མཚུངས། དེ་སྒྲུབ་བྱེད་ཀྱི་ཐབས་ཉམས་ལེན་གྱི་རིམ་པ་ཡང་ལྷག་པའི་བསླབ་པ་གསུམ་
དང་ཡ་མ་བྲལ་ཞིང༌། ལྟ་བ་བཀར་བཏགས་ཀྱི་ཕྱག་རྒྱ་བཞི་ལས་མི་འདའ་བར། མདོ་
སྔགས་ཟུང་འབྲེལ་དུ་ཉམས་སུ་ལེན་པ་ལ་མི་མཐུན་པ་མེད་པར་གཅིག་པ་ཡིན་པས་
ཐམས་ཅད་མཐར་ཐུག་ན་འབབ་ས་གཅིག་ཡིན། དེའི་ཕྱིར་སྤྱིར་བོད་ཀྱི་གྲུབ་མཐའ་
ཕན་ཚུན་བར་ལ་ཀུན་སློང་རྣམ་དག་དང་མཛའ་བརྩེ་ཕན་སེམས་ཀྱིས་འཐད་མི་འཐད་
དགག་བཞག་སྤོང་གསུམ་གྱི་རྩོད་ལན་བྱ་རྒྱུ་ཧ་ཅང་གལ་ཆེ། ཡིན་ནའང་སྒེར་སེམས་
ཆགས་སྡང་ངན་པས་ཀུན་ནས་བསླངས་ཏེ་དགོས་མེད་ཀྱི་ཚིག་ངན་སྨྲ་བ་སོགས་ཤིན་ཏུ་
ནས་མི་འོས། གལ་ཏེ་གྲུབ་མཐའ་སོ་སོའི་བར་གྱི་སྒེར་སེམས་ཆགས་སྡང་གི་འགལ་བ་
དེ་མུ་མཐུད་དུ་གནས་ན། འགལ་བ་དེ་ཚད་གཞི་ངེས་ཅན་ཞིག་ལ་སླེབས་སྐབས། མི་
- 142 -



སྤྱིའི་དེབ་གྲངས་གསུམ་པ།
རིགས་ནང་ཁུལ་བར་གྱི་མཐུན་སྒྲིལ་མེད་པར་ཆགས་པ་མ་ཟད། མི་རིགས་ནང་ཁུལ་
དུ་འགལ་ཟླ་མང་པོ་ཡོང་སྲིད། ཆོས་ལུགས་ཕན་ཚུན་བར་ཕྱོགས་རིས་དང་འགལ་བ་
སྣ་ཚོགས་ཀྱི་འགོས་ནད་རྙིང་པའི་ནད་རོ་བསྐྱར་ལངས་གཏན་ནས་མི་ཡོང་བའི་སྔོན་
འགོག་བྱེད་དགོས་ལ། དེང་སང་བོད་ཀྱི་ནང་བསྟན་ཆོས་ལུགས་ཀྱི་ཐུན་མིན་གྱི་ཁྱད་
ཆོས་ཤིག་གིས་རྒྱལ་ཁབ་ཕྱི་ནང་གི་མཁས་པ་མང་པོའི་ཡིད་དབང་མེད་དུ་འཕྲོག་
བཞིན་ཡོད་པ། དེ་ཡང་བོད་ཀྱི་ནང་ཆོས་ཀྱི་སྙིང་པོ་སེམས་བཟང་པོ་བྱ་རྒྱུ་འདི་ལ་
བརྟེན་པས། འཚེ་མེད་ཞི་བདེའི་འཛམ་གླིང་ཞིག་བསྐྲུན་པར་དམ་པའི་ཆོས་ལ་ཀུན་
ནས་འབད་པ་གནང་རིགས་སོ། །
དཔྱད་གཞིའི་ཡིག་ཆ། །
༡ ཁུ་བྱུག 《བོད་ཀྱི་དབུ་མའི་ལྟ་བའི་འཆད་ཉན་དར་ཚུལ་བློ་གསལ་མིག་འབྱེད།》
ཀྲུང་གོའི་བོད་རིག་པ་དཔེ་སྐྲུན་ཁང་། ༢༠༠༤ལོ། །
༢ པདྨ་ཀུན་བཟང་རང་གྲོལ། 《རྒྱལ་བསྟན་གྲུབ་མཐའ་རིས་མེད་ཀྱི་ཆོས་འབྱུང་
མདོར་བསྡུས》སི་ཁྲོན་མི་རིགས་དཔེ་སྐྲུན་ཁང་། ༡༩༨༧ལོར།
༣ དུང་དཀར་བློ་བཟང་འཕྲིན་ལས། 《གྲུབ་མཐའི་སྐོར་གྱི་རྣམ་བཤད》མི་རིགས་
དཔེ་སྐྲུན་ཁང་། ༢༠༠༤ལོར།
༤ ཐུའུ་བཀྭན་བློ་བཟང་ཆོས་ཀྱི་ཉི་མ། 《ཐུའུ་བཀཱན་གྲུབ་མཐའ》ཀན་སུའུ་མི་
རིགས་དཔེ་སྐྲུན་ཁང་། ༡༩༨༤ ལོར།
༥ སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་བསྡུས་འགྲེལ།》མི་རིགས་དཔེ་སྐྲུན་ཁང་། །
༢༠༠༠ལོར། སི་ཁྲོན་ཞིང་ཆེན་བོད་ཡིག་སློབ་གྲྭས་བསྒྲིགས། །
༦ དུང་དཀར་བློ་བཟང་འཕྲིན་ལས། 《དུང་དཀར་གསུང་འབུམ》༢༠༠༤ལོར། མི་
- 143 -



ས་མཐོའི་བུ་མོ།
རིགས་དཔེ་སྐྲུན་ཁང་།
༧ ཚུལ་ཁྲིམས་བློ་གྲོས། 《སྐྱེ་བ་སྔ་ཕྱིའི་རྣམ་གཞག་དང་ལུགས་གཉིས་གསལ་བའི་
མེ་ལོང་》མི་རིགས་དཔེ་སྐྲུན་ཁང་། ༢༠༠༧ལོར། །
༨ ཤར་ཡུལ་ཕུན་ཚོགས་ཚེ་རིང༌། 《ཆོས་འབྱུང་མཁས་པའི་དགོངས་རྒྱན》
བོད་ལྗོངས་མི་དམངས་དཔེ་སྐྲུན་ཁང་། ༢༠༠༣ལོར། །
༩ རིན་ཆེན་རྡོ་ རྗེས་བསྒྲིགས། 《བོད་ཀྱི་དུས་རབས་རིམ་བྱུང་གི་རྩོམ་ཡིག་
གཅེས་བསྡུས》མཚོ་སྔོན་མི་དམངས་དཔེ་སྐྲུན་ཁང་། ༢༠༠༡ལོར།
༡༠ རྗེ་ཙོང་ཁ་པ། 《རྗེ་ཙོང་ཁ་པ་ཆེན་པོའི་གསུང་འབུམ། ཕ།》མཚོ་སྔོན་མི་རིགས་
དཔེ་སྐྲུན་ཁང་། ༡༩༨༧ལོར། །
༡༡ སངས་རྒྱས་གྱིས་བསྒྲིགས། 《བསྟོད་སྨོན་ཕྱོགས་བསྒྲིགས》མཚོ་སྔོན་མི་
རིགས་དཔེ་སྐྲུན་ཁང་། ༡༩༩༣ལོར།
༡༢ རིག་བསྟན། 《གངས་ལྗོངས་དམ་ཆོས་རིན་ཆེན་གཏེར་བུམ》 མི་རིགས་དཔེ་
སྐྲུན་ཁང༌། ༢༠༠༦ལོར། །
༡༣ སྟག་ཚང་ལོ་ཙཱ་བ། 《གྲུབ་མཐའ་ཀུན་ཤེས་རྩ་འགྲེལ》མི་རིགས་དཔེ་སྐྲུན་ཁང་།
༡༩༩༩ལོར།
༡༤ ཤར་རྫ་བཀྲ་ཤིས་རྒྱལ་མཚན། 《ལེགས་བཤད་རིན་པོ་ཆེའི་གཏེར་མཛོད》
མི་རིགས་དཔེ་སྐྲུན་ཁང་། ༡༩༨༥ལོར། །
༡༥ རྗེ་ བཙུན་ དཀོན་ མཆོག་ འཇིགས་ མེད་ དབང་ པོས་ བརྩམས། མཁྱེན་ རབ་
དབང་ཕྱུག་གིས་མཆན་འགྲེལ་བཀོད། 《གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་
བུ》 མི་རིགས་དཔེ་སྐྲུན་ཁང་། ༡༩༨༥ལོར། །
༡༦ ཐུབ་བསྟན་ཕུན་ཚོགས། 《ལོ་རྒྱུས་སྤྱི་དོན་པདྨ་རཱ་གའི་ལྡེ་མིག》 མི་རིགས་དཔེ་
སྐྲུན་ཁང་། ༢༠༠༦ལོར། །
- 144 -



སྤྱིའི་དེབ་གྲངས་གསུམ་པ།
བན་བོན་གཉིས་ཕན་ཚུན་འདྲེས་པའི་
སྐོར་ལ་ཅུང་ཟད་དཔྱད་པ།
དབང་ཆེན།
(པེ་ཅིན་མི་རིགས་སློབ་ཆེན།)
ནང་དོན་གནད་བསྡུས། བན་བོན་གཉིས་ཀྱི་ལོ་རྒྱུས་ཀྱི་དཔྱད་གཞིའི་ཡིག་ཆ་
དང་འབྲེལ་ཡོད་ཀྱི་གཞུང་ལུགས་སོགས་ལ་བརྟག་ཞིབ་ཅུང་ཟད་བྱས་པ་བརྒྱུད། ལོ་
རྒྱུས་ཀྱི་ཤུལ་ལམ་རིང་མོའི་ཁྲོད་དུ་གཤེན་རབ་མི་བོ་ཆེའི་གཡུང་དྲུང་བོན་གྱི་བསྟན་པ་
དང། སྟོན་པ་ཤཀྱ་ཐུབ་པའི་བན་གྱི་བསྟན་པ་གཉིས་དབར་ཕན་ཚུན་ཤུགས་རྐྱེན་ཧ་
ཅང་ ཆེན་པོ་ཐེབས་ རེས་ བྱས་ནས། མཇུག་ མཐར་ཆོས་ ལུགས་དེ་གཉིས་ ཕན་ཚུན་
འབྲེལ་འདྲེས་སུ་གྱུར་ཡོད་པའི་སྣང་ཚུལ་སྐོར་ལ་ཅུང་ཞིབ་དཔྱད་བྱས་ཡོད། །
བརྡ་ཆད་གཙོ་བོ། བན་ཆོས། བོན་ཆོས། འབྲེལ་འདྲིས།
གླེང་གཞི།
དེ་ཡང་ཀུན་གྱིས་མཁྱེན་གསལ་ལྟར་རང་རེའི་གངས་ཅན་ལྗོངས་འདིར་ཐུབ་པའི་
བསྟན་པ་དར་ནས་ལོ་ངོ་ཆིག་སྟོང་སུམ་བརྒྱ་ཙམ་ཞིག་འདས་ལ། དེའི་ཁྲོད་མཁས་གྲུབ་
གཉིས་འཛོམས་ཀྱི་སྐྱེས་བུ་དམ་པ་ཇི་སྙེད་ཅིག་གིས་རང་རང་གི་རྣམ་དཔྱོད་ཀྱི་རྩལ་
ལས་ས་དགེ་བཀའ་རྙིང་སོགས་གྲུབ་མཐའ་རིགས་མི་འདྲ་བ་དུ་མ་ཞིག་གཅིག་རྗེས་་་་་
- 145 -



|
ས་མཐོའི་བུ་མོ། །
གཉིས་མཐུད་དུ་སྲོལ་གཏོད། གྲུབ་མཐའ་འདི་དག་ལྟ་སྤྱོད་ཀྱི་བཞེད་ཚུལ་མི་འདྲ་
ཡང་ཆུ་མགོ་གངས་ལ་ཐུག་པ་བཞིན་སངས་རྒྱས་ཀྱི་བསྟན་པ་ཉག་ཅིག་ཡིན། འོན་ཀྱང་
གཤེན་རབ་བོན་གྱི་བསྟན་པ་འདིར་མི་རྣམས་ཀྱིས་ངོས་འཛིན་སྣ་ཚོགས་བྱེད་བཞིན་
ཡོད། ལ་ལས་བོན་ནི་སངས་རྒྱས་ཆོས་ལུགས་མ་དར་གོང་གི་བོད་ཀྱི་ཆོས་ལུགས་ཤིག་
ཡིན་པ་དང་དུས་རབས་བརྒྱད་པ་དང་དགུ་པའི་ནང་ནས་སངས་རྒྱས་པ་རྣམས་ཀྱིས་
མེད་པ་བཟོས་པ་རེད་ཟེར། རྒྱུ་མཚན་ནི་གནའ་བོའི་བོན་པོའི་ཆོ་ག་སྤེལ་མཁན་ཚོས་
གཤིན་པོའི་རྣམ་ཤེས་དག་ཕྱི་མའི་ཞིང་ཁམས་སུ་བདེ་འབྱོར་ཐུབ་པ་བྱེད་ཆེད་འདས་
མཆོད་སྐབས་སུ་དུད་འགྲོ་སོགས་བསད་པའི་དམར་མཆོད་ཕུལ་བ་མ་ཟད། བཙན་
པོའི་ འདས་ མཆོད་ བྱེད་ སྐབས་ ཐ་ན་ གཡོག་ དང་ བློན་ པོ་སོགས་ ཀྱང་ གསོན་པོར་
དུར་ཁང་དུ་བཅུག་པ་སོགས་ཀྱི་སྲོལ་མཆིས། འདི་ནི་སྟོན་པ་གཤེན་རབ་མ་བྱོན་པའི་
སྔོན་གྱི་གདོད་མའི་བོན་ལ་གོ་དགོས། དེ་ཡང་བོན་ལ་བདུད་བོན་དང་བཙན་བོན་
སོགས་རིགས་མི་འདྲ་བ་མང་པོ་ཞིག་ཡོད་པར་གསལ་ཡང༌། དེ་དག་ནི་གཤེན་རབ་མི་
བོ་ཆེ་མ་བྱོན་གོང་གི་ལོ་གྲངས་བརྒྱ་ཕྲག་མང་པོའི་སྔོན་ནས་བྱུང་བ་ཞིག་ཡིན། དེང་
དུས་བོན་པོ་ཞེས་ཡོངས་གྲགས་སུ་བྱུང་བ་འདི་ནི་གཤེན་རབ་མི་བོ་ཆེ་ཡིས་སྔར་གྱི་བོན་
ཆོས་ཀྱི་རྨང་གཞིའི་སྟེང་དུ་ལེགས་བཅོས་ཅི་རིགས་བྱས་པ་དང༌། སྔར་མེད་པའི་ལྟ་
སྒོམ་སྤྱོད་གསུམ་གྱི་རྣམ་གཞག་མང་པོ་གསར་བཏོད་གནང་ནས་བྱུང་བ་ཞིག་རེད།
དེས་ན་གཤེན་རབ་མི་བོ་ཆེ་མ་བྱོན་པའི་གོང་ན། བོད་དུ་ཆོས་དང་རིག་གནས་སྐོར་ལ་
ཤེས་རིག་གི་རྨང་གཞི་ཡག་པོ་ཞིག་ཆགས་ཡོད་པས་གཤེན་རབ་མི་བོ་ཆེས་གདོད་མའི་
ཆོས་ལུགས་དེ་ལ་ཞིབ་འཇུག་དང་དབྱེ་ཞིབ་བྱས་ནས་གཡུང་དྲུང་བོན་གྱི་ཆོས་ལུགས་
ཀྱི་སྲོལ་གསར་དུ་གཏོད་པ་རེད། ཁ་ཤས་ཀྱིས་བོན་ཞེས་པ་ནི་རྒྱལ་པོ་གླང་དར་མས་
བསྟན་པ་བསྣུབས་པའི་སྐབས་དར་བའི་ཆོས་ལུགས་ཤིག་ལ་ངོས་འཛིན་གྱིན་ཡོད། དེའི་
སྐབས་ཀྱི་བོན་ལུགས་དེ་དུས་རབས་མང་པོའི་ནང་དུ་དར་རྒྱས་ཕྱིན་ནས་ད་བར་མི་
- 146 -



སྤྱིའི་དེབ་གྲངས་གསུམ་པ།
ཉམས་པར་གནས་ཡོད་ལ་དེ་ལའང་ནང་པ་སངས་རྒྱས་པའི་ཆོས་ལུགས་དང་འདྲ་སའི་
གནས་མང་པོ་ཡོད་པ་ནི་དེའི་བསྟན་བཅོས་དང་སྒྲུབ་ཐབས། སྐུ་བརྙན་སོགས་ཕྱོགས་
མང་ པོའི་ ཐོག་ནས་མངོན་གསལ་དོད་པོས་མཐོང་རྒྱུ་ཡོད་ པ་ ཞིག་རེད་ཟེར། དེར་
བརྟེན་མི་མང་པོ་ཞིག་གིས་སྐབས་དེར་དར་བའི་བོན་ནི་བོན་ལུགས་ཁུངས་བཙུན་མ་
ཡིན་པའི་ནང་པ་སངས་རྒྱས་པའི་ཆོས་ལུགས་ཀྱི་གྲུབ་མཐའ་ཞིག་ཡིན་པར་འདོད།
ཡང་འགའ་རེས་བོན་ནི་མཚམས་རེ་དམངས་ཁྲོད་དུ་དར་ཁྱབ་བྱུང་བའི་རྒྱ་ཆེ་ཞིང་སྒྲིག་
འཛུགས་དེ་ཙམ་ཚགས་དམ་པོ་མ་ཡིན་པའི་ཆོས་དད་བྱེད་ལུགས་ཤིག་ལ་གོ་བ་ལེན་
བཞིན་ཡོད། ད་དུང་ཁ་ཅིག་གིས་བོན་ནི་ཕྱི་རོལ་མུ་སྟེགས་པའི་ཆོས་ལུགས་ལ་ངོས་
འཛིན་གྱིན་འདུག །འོན་ཀྱང་གཤེན་རབ་བསྟན་པའི་བོན་ལུགས་འཛིན་པའི་སྐྱེས་ཆེན་
དག་གིས་གཡུང་དྲུང་བོན་ནི་སངས་རྒྱས་ཀྱི་བསྟན་པ་དར་བའི་སྐྱ་རེངས་སུ་ངེས་པ་དང་
ནང་བསྟན་ལས་ཀྱང་མདོ་སྔགས་ཟུང་འབྲེལ་ཐེག་ཆེན་བོན་གྱི་ལུགས་ཞེས་ཐེག་ཆེན་
གྱི་བསྟན་པ་ཡིན་པར་ཁས་འཆེས་སོ། །དེས་ན་གཡུང་དྲུང་བོན་གྱི་བསྟན་པ་ནི་བོད་
གངས་ཅན་ལྗོངས་ཀྱི་ཡུལ་ཁམས་ནས་དར་བའི་ཆོས་ལུགས་ཤིག་ཡིན་པ་དང་ཕྱིས་སུ་
བོད་དུ་སངས་རྒྱས་ཤཱཀྱ་ཐུབ་པའི་བསྟན་པ་དང་འཐབ་རྩོད་མཉམ་བསྲེས་ཡུན་རིང་
བརྒྱུད་ནས་དར་ཁྱབ་བྱུང་བ་ཞིག་ཡིན། དེ་ཡང་ཐོག་མར་གསལ་བཤད་དགོས་པ་ཞིག་
ལ་ཕྲན་ཆུང་གིས་འདིར་བརྗོད་བྱའི་བོན་ཞེས་པ་ནི་སྟོན་པ་གཤེན་རབ་མི་བོ་ཆེས་སྲོལ་
བཏོད་པའི་གཡུང་དྲུང་བོན་ལ་ངོས་འཛིན་དགོས་པ་ལས་གདོད་མའི་རང་བྱུང་ལྷ་མང་
མཆོད་པའི་ཆོས་ལུགས་ཏེ་གདོལ་བོན་དང༌། བཙན་བོན་བཅས་ལ་མིན། དེ་ཡང་མི་
མང་པོ་ཞིག་གི་བསམ་ངོར་བོན་ཞེས་པ་འདི་ནི་སྟོན་པ་གཤེན་རབ་མི་བོ་ཆེས་བསྟན་པ་
དེ་ཙམ་ཞིག་ལ་ངོས་འཛིན་པ་དང༌། གཤེན་རབ་མི་བོ་ཆེས་བོན་མ་བསྟན་པའི་གོང་
དེར་བོན་གྱི་ལུགས་མེད་པར་ངོས་འཛིན་གྱི་ཡོད་པ་དེ་ནི་ནོར་ཚབས་ཤིན་ཏུ་ཆེ་བའི་ལྟ་
སྟངས་ཤིག་རེད་སྙམ། རྒྱུ་མཚན་ནི་གདོད་མའི་བོན་གྱི་རིག་གནས་དག་དང་གཡུང་
དྲུང་བོན་གྱི་བསྟན་པ་གཉིས་ལ་ཁྱད་པར་ཤིན་ཏུ་ཆེན་པོ་ཡོད་པས་སོ། །དེའི་ཕྱིར་ང་
- 147-



|
ས་མཐོའི་བུ་མོ།
།
ཚོའི་བོན་གྱི་ཐ་སྙད་འཇུག་པ་མཐའ་དག་ངོ་བོ་གཅིག་གམ་བདག་ཉིད་གཅིག་ཏུ་འཛིན་
མི་རུང་། གཤམ་དུ་བན་བོན་ཕན་ཚུན་འདྲེས་པའི་སྐོར་གྱི་འདོད་ཚུལ་ཅུང་གླེང་།
༡ ཆོས་ ལུགས་ གཉིས་ ཀྱི་ སྐྱབས་ འགྲོ་ དང་སྟོན་མཆོག་ གཉིས་ ཀྱི་ མཛད་ པ་
བཅུ་གཉིས་སོགས་མཐུན་པའི་སྐོར། །
གང༌ ལྟར་ ཡང་ ཀུན་ གྱིས་ མཁྱེན་ གསལ་ ལྟར་ སྔ་ དར་ བོན་ ལ་ ཕྱིས་ འབྱུང་
ཆོས་ཞེས་གསུངས་པ་ལྟར། བོད་ལ་གནའ་རབས་ནས་དར་བའི་གཤེན་རབ་བོན་གྱི་
བསྟན་པ་འདི་ནི་སངས་རྒྱས་ཤཱཀྱ་ཐུབ་པའི་བསྟན་པ་བོད་དུ་མ་དར་གོང་ནས་རང་སར་
དར་བའི་ཆོས་ལུགས་ཤིག་ཡིན་ལ། ཕྱིས་སུ་དུས་རབས་བདུན་པའི་ནང་བོད་དུ་རིམ་
གྱིས་དར་མགོ་ཚུགས་པའི་ནང་པའི་ཆོས་ལུགས་དང་འཐབ་རྩོད་མཉམ་བསྲེས་ཡུན་
རིང་གི་ལོ་རྒྱུས་ཁྲོད་བོན་ཆོས་ལ་དར་རྒུད་ཅི་རིགས་བྱུང་ཡང་། སྐབས་དེར་འབྲེལ་བ་
ཧ་ཅང་རྙོག་འཛིང་ཆེ་བའི་ཆོས་ལུགས་འདི་གཉིས་དུས་སྐབས་གཅིག་ལ་ཐུན་མོང་གི་ས་
ཁོངས་ཤིག་ལ་གནས་པས་ཕན་ཚུན་ཤུགས་རྐྱེན་ཆེན་པོ་ཐེབས་ཏེ་མཇུག་མཐར་ཕན་
ཚུན་མཉམ་འདྲེས་ཀྱི་བོན་ལུགས་ཐུན་མོང་མ་ཡིན་པའི་ཆོས་ལུགས་སུ་གྱུར་ནས་ད་
བར་འཕེལ་རྒྱས་དང་རྒྱུན་འཛིན་བྱུང་ཡོད་པ་ནི་ང་ཚོས་མཐོང་གསལ་ལྟར་རེད། །
བན་བོན་གཉིས་ནི་ཕན་ཚུན་མཉམ་འདྲེས་སུ་གྱུར་ཡོད་པའི་ཆོས་ ལུགས་ཤིག་
ཡིན་ཞིང་། ཆོས་ལུགས་གཉིས་ཀྱི་སྐྱབས་འགྲོ་གཅིག་པ་ཡིན་ལ་སྟོན་མཆོག་རྣམ་པ་
གཉིས་ཀྱི་མཛད་པ་བཅུ་གཉིས་ཀྱང་ཕལ་ཆེར་འདྲ་བ་ཡིན། དེ་ཡང་བསྟན་པའི་འཇུག་
སྒོ་སྐྱབས་འགྲོ་ཡིན་པས་ང་ཚོས་ཕྱི་ནང་གི་དབྱེ་བ་ཡང་དཀོན་མཆོག་གསུམ་ལ་སྐྱབས་
སུ་འགྲོ་མིན་ལ་བརྟེན་ནས་དབྱེ་བཞིན་ཡོད། དེས་ན་ཆོས་བོན་གཉིས་ཀྱི་སྐྱབས་ཡུལ་
ནི་མཚུངས་པ་དཀོན་མཆོག་གསུམ་ཡིན་ཏེ་ནང་པ་སངས་རྒྱས་པས་སངས་རྒྱས་དང་
ཆོས། དགེ་འདུན་གསུམ་ལ་སྐྱབས་སུ་འགྲོ་བ་དང༌། གཤེན་རབ་པས་སངས་རྒྱས་དང་
བོན། དགེ་འདུན་གསུམ་ལ་སྐྱབས་སུ་འགྲོ་བ་ཡིན་པས་དེ་གཉིས་ལས་ཆོས་དང་བོན་
ས
- 148 -



སྤྱིའི་དེབ་གྲངས་གསུམ་པ།
ཞེས་པའང་ཐ་སྙད་ཙམ་གྱི་ཁྱད་པར་ཡིན་ཚུལ་ལ། ཞྭ་དཀར་བསྟན་པའི་《ལོ་རྒྱུས་ཀེ་ཏ་
ཀའི་ཕྲེང་མཛེས་》ལས། བོན་དང་ཆོས་ཞེས་བརྡ་ཡི་ཁྱད་ཙམ་སྟེ། །བརྗོད་བྱའི་དོན་ལ་
ཁྱད་ པར་ ཡོད་མ་ཡིན། །ཞེས་གསུངས། སྤྱན་སྔ་བས་བོན་པོའང་ནང་པའི་ཁྱད་ཆོས་
རྣམས་ཁས་ལེན་པར་འདུག་པས་ནང་པ་ལ་ཐལ་བར་མངོན་ནོ། །ཞེས་དང་། 《པད་མ་
བཀའ་ཐང་》ལས། བེ་རོ་ཙ་ནས་བོན་ཆོས་འདྲེས་མར་བསྒྱུར། །བེ་རོ་ཙ་ནས་མདོ་
སྔགས་འདྲེས་མར་བསྒྱུར། །ཞེས་པ་ལྟར་བན་བོན་གཉིས་ཕན་ཚུན་འབྲེལ་འདྲེས་སུ་
གྱུར་པ་ན། ཆོས་དང་བོན་ཞེས་འགལ་བའི་ཚད་བྱེད་ཀྱང༌། །ཆོས་ལ་བོན་འདྲེས་བོན་
ལ་ཆོས་འདྲེས་པས། །ཆོས་མིག་རྡུལ་བྲལ་མི་ལྡན་བདག་ལྟ་བུ། །ཆོས་བོན་རྣམ་དབྱེ་
འབྱེད་ལ་སྒྱིད་ལུག་གྱུར། །བོན་ཞེས་སྨད་ཀྱང་གལ་ལ་ཐུག་པའི་དུས། །བོན་པོ་ཇུ་ཐིག་
ཅན་ལ་བླངས་དོར་འདྲི། །བོན་ལྟར་གྱེར་ལ་དགའ་ཞིང་གཏོར་ཐབས་སོགས། །བོན་
གྱི་བཅོས་ཀས་ ཕན་པར་ཀུན་གྱིས་རེ། །ཞེས་གསུངས་པ་ལྟར། བན་བོན་གཉིས་ཐ་
སྙད་ཙམ་གྱི་ཁྱད་པར་མ་གཏོགས་བརྗོད་བྱའི་དོན་གྱི་སྟེང་ན་ཁྱད་པར་ཡོད་པ་མ་ཡིན་
ནོ། །སྟོན་མཆོག་གཉིས་ཀྱི་མཛད་པ་བཅུ་གཉིས་ཀྱང་ཕལ་ཆེར་འདྲ་བ་ནི་གཤམ་ལྟར་
ཏེ། ཐེག་པ་ཆེ་ཆུང་གི་གདུལ་བྱ་ཐུན་མོང་ལ་ཡོངས་སུ་གྲགས་པའི་སངས་རྒྱས་ཤཱཀྱ་
ཐུབ་པའི་མཛད་པ་བཅུ་གཉིས་ནི། 《གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ》
ལས། སྙིང་རྗེའི་དབང་དུ་གྱུར་པ་རྣམས། །གཤེགས་དང་བལྟམས་དང་རོལ་བ་དང༌།
ཁབ་ ནས་བྱུང་དང་ དཀའ་བ་སྤྱད། །བྱང་ ཆུབ་ཆེ་དང་བདུད་སྡེ་བཅོམས། །ཆོས་ཀྱི་
འཁོར་ལོ་བསྐོར་བ་དང༌། །ལྷ་རྣམས་ཀུན་ལས་འབབ་པ་དང༌། །དེ་བཞིན་དུ་ནི་མྱ་ངན་
ལས། །འདའ་བ་སྟོན་པའི་མཛད་པ་ཡིན། །ཞེས་དང༌། 《ཐེག་པ་ཆེན་པོ་རྒྱུད་བླ་མའི་
བསྟན་བཅོས་རྩ་འགྲེལ》ལས། དགའ་ལྡན་གནས་ནས་འཕོ་བ་དང༌། །ལྷུམས་སུ་
འཇུག་དང་བལྟམས་པ་དང༌། བཟོ་ཡི་གནས་ལ་མཁས་པ་དང༌། ། བཙུན་མོའི་འཁོར་
དགྱེས་རོལ་བ་དང༌། །ངེས་འབྱུང་དཀའ་བ་སྤྱད་པ་དང༌། །བྱང་ཆུབ་སྙིང་པོར་གཤེགས་
པ་དང༌། །བདུད་སྡེ་འཇོམས་དང་རྫོགས་པ་ནི། །བྱང་ཆུབ་ཆོས་ཀྱི་འཁོར་ལོ་དང༌། །མྱ་
- 149 -



ས་མཐོའི་བུ་མོ།
ངན་འདས་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། ། སྲིད་པ་
ཇི་སྲིད་གནས་པར་སྟོན། །ཞེས་གསུངས་པ་ལྟར་དང་པོ་ལྔ་ནི་བཅོམ་ལྡན་འདས་ཀྱི་
ཁྱིམ་པའི་མཛད་པ་དང༌། བར་པ་བཞི་ནི་རབ་བྱུང་གི་མཛད་པ། ཐ་མ་གསུམ་ནི་སངས་
རྒྱས་ཀྱི་མཛད་པའོ། །སྟོན་པ་གཤེན་རབ་མི་བོ་ཆེའི་མཛད་པ་བཅུ་གཉིས་ནི། སློབ་
དཔོན་དྲན་པས། སྐྱེ་བཞེས་བསྟན་སྤེལ་འགྲོ་གཉིས་འདུལ། །ཁབ་བཞེས་སྲས་སྤྲུལ་
འགྲོ་དོན་མཛད། །བདུད་བཏུལ་བསྟན་པ་རྗེས་སུ་བཞག ཁྱིམ་སྤངས་འཁོར་སྤངས་མྱ་
ངན་འདས་བཅས་སོ། །ཞིབ་ཆ་ནི་ 《སངས་རྒྱས་གཡུང་དྲུང་བོན་གྱི་ཞལ་འདོན་དང་ལོ་
རྒྱུས་ཉུང་བསྡུས་ཞང་ཞུང་སྙིང་ཏིག་ཅེས་བྱ་བ》ཞེས་པའི་ཤོག་གྲངས་༡༠ནས་༡༢ བར་
གཟིགས། །
༢ སྟོན་པ་གཤེན་རབ་ཀྱིས་དམར་མཆོད་དཀར་མཆོད་དུ་བསྒྱུར་བ་དང་བན་བོན་
གཉིས་ཀྱི་མཐར་ཐུག་གི་བསྟན་པའི་བྱེད་ལས་གཅིག་གྱུར་ཡིན་པའི་སྐོར།
གཡུང་དྲུང་བོན་གྱི་བསྟན་པ་ནི་གཤེན་རབ་མི་བོ་ཆེས་སྲོལ་བཏོད་ཅིང་། ཐུབ་
པའི་གསུང་རབ་དགོངས་འགྲེལ་དང་མཐུན་པར་འཚེ་བ་ཆོས་སུ་མི་སྨྲ་བ་མ་ཟད་ལྟ་བ་
བཀའ་བཏགས་ཀྱི་ཕྱག་རྒྱ་བཞི་དང་མཐུན་པའི་ རྗེས་མཐུན་གྱི་ལྟ་བ་ཡང་ཁས་ལེན་
གྱིན་ཡོད། ཐོག་མར་སེམས་ཅན་ལ་འཚེ་བ་མི་བྱེད་པ་ནི་གཤེན་རབ་མི་བོ་ཆེས་དམར་
མཆོད་ཀྱི་སྡུག་ལས་མང་པོ་ཚར་བཅད་དེ་དཀར་ཟས་སུ་བསྒྱུར་བས་ཀྱང་མཚོན་ཐུབ།
《སྲིད་པ་སྤྱི་སྐོང་སྣང་སྲིད་སྤྱི་མདོས》ལས། བདུད་བོན་གྱི་དམར་ཐབ་(ཐབས་)ལ། །
གཤེན་རབ་ནི་ཅི་བགྱིས། (དགྱེས)། ཏེ། །ཁྱབ་པ་ནི་ཆབ་(ཆམ་)ལ་ཕབ། །འབྲུ་དཀར་
གྱི་གཏོར་ མས་ བསྐང་། །དམར་ ཐག་ གིས་འདྲེས་བྱུང་ན། །གཤེན་ ལྷ་ ལ་ནོངས་ པ་
མཐོལ། །གདོན་གདོན་གྱི་ཤི་ཆུའི་སྐྱེམས། །གཤེན་རབ་ནི་ཅི་བགྱིས་ན། །གདོན་འདྲེ་
ནི་ཆབ་( ཆམ་)ལ་ཕབ། །འབྲུ་དཀར་གྱི་ཡུ་ཏིས་བསྐང་། །ཤི་ཆུ་ཡིས་འདྲེས་བྱུང་ན། །
གཤེན་ལྷ་ལ་ནོང་པ་ཐོལ། །འདུར་གཤེན་གྱི་ཐོ་ཅོ་ལ། །གཤེན་རབ་ནི་ཅི་བགྱིས་ན། །
- 150 -



སྤྱིའི་དེབ་གྲངས་གསུམ་པ།
བླ་གཤེད་ནི་ཆབ་(ཆམ་)ལ་ཕབ། །ཅེས་དུས་དེར་དར་ཁྱབ་ཆེ་བའི་དམར་མཆོད་ཀྱི་
སྡུག་པའི་ལས་མང་པོར་གཤེན་རབ་མི་བོ་ཆེ་མ་དགའ་ནས་བདུད་བོན་དང་བཙན་བོན་
རྣམས་ཆམ་ལ་ཕབ་པ་དང་སེམས་ཅན་བསད་ནས་ཤ་རུས་ཀྱི་མཆོད་པའི་ཚབ་ཏུ་འབྲུ་
དཀར་གྱི་གཏོར་མས་ཚབ་བྱས་པ་སོགས་དཀར་པོ་དགེ་བའི་ཕྲིན་ལས་མཐའ་ཡས་པ་
མཛད་པར་གྲགས་ལ། ཁོང་གིས་གཅིག་བསད་གཅིག་གསོ་བྱ་བའི་བོན་ནི་བདག་གིས་
མི་ཤེས་སོ། །དེ་ནི་ལོག་ པ་ ཡིན་ པས་ བྱ་རུ་མི་རུང་ངོ༌། །ཞེས་ལུང་དུ་མ་ལས་ཀྱང་
གསུངས། དེ་ ཡང་ 《ཚད་མ་སྨྲ་བའི་ སེང་གེ》ལས། སྤྱོད་ པ་ ནི་ དགེ་ བ་ དང༌ སྡིག་
པའོ། །ཞེས་གསུངས་པ་ལྟར་སྤྱོད་པ་ནི་དགེ་བ་བསྒྲུབ་འདོད་དང་སྡིག་པ་སྤོང་འདོད་ཀྱི་
བསམ་པས་ཀུན་ནས་བསླངས་ཏེ་སྒྲིབ་སྦྱོང་ཚོགས་གཉིས་གསོག་པའི་ཐབས་ཕྱིན་ཅི་མ་
ལོག་པ་ཅི་རིགས་ལ་འབད་པ་ཡིན་པས་ན་དཀར་ཕྱོགས་དཀར་པོའི་ལས་ལ་བརྩོན་པ་
ནི་བན་བོན་གཉིས་ཀའི་ཐུན་མོང་གི་སྤྱོད་པ་ཡིན། བོན་གཡུང་དྲུང་གླིང་དུ་ཨོ་རྒྱན་པད་
མས་ ཞལ་ བསྟན་ཏེ། ང་ནི་པད་མ་འབྱུང་གནས་ཡིན། །ང་ནི་ ཚེ་དབང་ རིག་འཛིན་
ཡིན། །ང་ནི་ཤཱཀྱ་ཐུབ་པ་ཡིན། །ང་ནི་གཤེན་རབ་མི་བོ་ཡིན། །ཞེས་གསུངས་པ་དང༌།
འབྲུག་པ་ཀུན་ལེགས་ཀྱིས། གཤེན་ལྷ་འོད་དཀར་སྤྱན་རས་གཟིགས་དབང་ཡིན། །
གཙང་མའི་བོན་དང་ཆོས་ལ་ཁྱད་པར་མེད། །ཅེས་གསུངས་ལ། བེ་ཌཱུར་དཀར་པོ་ལས།
ཞང་ཞུང་ཡུལ་ན་བོན་ འདུལ་བར། །དགོངས་ཏེ་གཤེན་རབ་མི་བོར་སྤྲུལ། །བོན་གྱི་
མཛད་པ་བཅུ་གཉིས་བསྐྱངས། །ཐེག་པ་རིམ་པ་དགུ་རུ་གསུངས། ། གསོན་པོ་རྣམས་
ཀྱི་ལྷ་ སྒོ་ཕྱེ། །གཤིན་པོ་རྣམས་ཀྱི་དུར་སྒོ་བཅད། །འགྲོ་རྣམས་གཡུང་དྲུང་ལམ་ལ་
བཀོད། །ཅེས་འབྱུང་ལ། གཞན་ཡང་མི་ཕམ་འཇམ་དབྱངས་རྣམ་རྒྱལ་གྱི་ཞལ་ནས།
གཤེན་ཡུལ་འོལ་མོ་གླིང་ཆེན་དུ། །སྟོན་པ་གཤེན་རབ་མི་བོར་བསྟན། །བོན་གྱི་ཐེག་
པ་རིམ་དགུ་གསུངས། །སྐྱེ་འགྲོ་སེམས་ཅན་བདེ་བར་བཀོད། །བསྡུ་ན་སྒོ་བཞི་མཛོད་
ལྔར་འདུས། །བན་གྱི་ཐེག་དགུ་བསྟན་པའི་ཕྱིར། །སྟོན་པ་ཤཱཀྱ་ཐུབ་པ་བྱོན། །སྟོན་པའི་
ཐུགས་རྗེ་ཕྱོགས་རིས་མེད། །གདུལ་བྱ་རང་རང་སྣང་ངོ་རུ། །ཕན་བདེ་མཛད་པའི་སྤྲུལ་
151 -



ས་མཐོའི་བུ་མོ།
སྐུ་ལ། །སོ་སོའི་སྟོན་པ་ཉིད་དུ་བསྟན། །བན་དང་བོན་ཞིག་སོ་སོར་དབྱེ། ། མི་འགལ་
ཕྱིར་ན་དགོངས་པ་གཅིག །རྒྱལ་བའི་རྣམ་སྤྲུལ་བསམ་མི་ཁྱབ། །ཅེས་དང༌། ཡེ་ཤེས་
མཚོ་རྒྱལ་གྱི་རྣམ་ཐར་ལས། སངས་རྒྱས་ཤཱཀྱ་ཐུབ་པ་དང་། སྟོན་པ་གཤེན་རབ་གཉིས་
ངོ་བོ་གཅིག་ལ་རྣམ་པ་གཉིས་སུ་འདོད་ཅེས་སོགས་ཚད་མར་གྱུར་པའི་ལུང་དོན་དག་
ལས་གཤེན་རབ་མི་བོ་ཆེ་ནི་སངས་རྒྱས་གང་རུང་ཞིག་གི་རྣམ་སྤྲུལ་ཡིན་པར་བསྟན་ཏོ། །
གཉིས་པ་ལྟ་བ་བཀའ་བཏགས་ཀྱི་ཕྱག་རྒྱ་བཞིའི་སྐོར།
《གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ》ལས། དེས་ན་ལྟ་བ་བཀའ་
བཏགས་ཀྱི་ཕྱག་རྒྱ་བཞི་ཁས་ལེན་པའི་གང་ཟག་དེ། ནང་པ་སངས་རྒྱས་པའི་གྲུབ་
མཐའ་སྨྲ་བའི་ མཚན་ ཉིད་དུ་འཇོག་ཅེས་གསུངས་ཤིང༌། ནང་ པའི་ ལྟ་བ་བཀའ་
བཏགས་ཀྱི་ཕྱག་རྒྱ་བཞི་ནི། འདུས་བྱས་ཐམས་ཅད་མི་རྟག་པ། །ཟག་བཅས་ཐམས་
ཅད་སྡུག་བསྔལ་བ། །ཆོས་ཐམས་ཅད་བདག་མེད་པ། །མྱ་ངན་ལས་འདས་པ་ཞི་བའོ། །
ཞེས་གསུངས་ཤིང་། བོན་གྱི་ལྟ་བ་བཀའ་བཏགས་ཀྱི་ཕྱག་རྒྱ་བཞི་ནི་《བརྩེ་འབུམ་》
ལས། འདུས་བྱས་ཐམས་ཅད་ཀྱི་མདོ་མི་རྟག་པའོ། །ཟག་པ་དང་བཅས་པ་ཐམས་ཅད་
ཀྱི་མདོ་སྡུག་བསྔལ་བའོ། །མྱ་ངན་ལས་འདས་པ་ཐམས་ཅད་ཀྱི་མདོ་ཞི་བའོ། །བོན་
ཐམས་ཅད་མདོ་བདག་མེད་པའོ། །ཞེས་གསུངས་ཤིང༌། གཞན་ཡང་བན་བོན་གཉིས་
ཀས་འཇིག་རྟེན་བྱ་གཞག་ཐམས་ཅད་རང་རང་གི་ལས་ཀྱིས་གྲུབ་པར་འདོད་ལ་དེ་དག་
གི་གནད་ཀྱང་འཁོར་འདས་གཉིས་ལས་མེད་པར་བཤད་པས་བརྗོད་བྱའི་དོན་དང་
རྗོད་བྱེད་ཚིག་གང་གི་ཐད་ནས་ཀྱང་ཁྱད་པར་མ་མཐོང་ངོ༌། །ང་ཚོས་ལས་དགེ་སྡིག་
དང་བྱ་བ་ཅི་བགྱིས་ན་གཙོ་བོ་བསམ་སྦྱོར་དཀར་ནག་ལ་རག་ལས་པ་དང༌། བཟང་
ངན་ཐམས་ཅད་དབང་སྒྱུར་བྱེད་མཁན་རང་སེམས་ལ་ཐུག་ཡོད། དེས་ན་བན་བོན་
གཉིས་ཀྱི་བསྟན་ པའི་བྱེད་ལས་མཐར་ཐུག་པ་ནི། སྟོན་པ་ཤཱཀྱ་ཐུབ་པས། རང་གི་
སེམས་ནི་ཡོངས་སུ་འདུལ། ། འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་
152 -



སྤྱིའི་དེབ་གྲངས་གསུམ་པ།
དང༌། བོན་སྟོན་གཤེན་རབ་མི་བོ་ཆེས། །རང་གི་སེམས་ནི་རང་གིས་བཏུལ། །ཉོན་
མོངས་རྗེས་སུ་སེམས་མ་གཏོང༌། ། ཞེས་གཙོ་བོ་རང་ཉིད་ཀྱི་སེམས་ལ་ཐུག་ཡོད་པས་
གང་འདོད་ཀྱིས་ཉོན་མོངས་པའི་རྗེས་སུ་སེམས་གཏོང་མི་རུང་། གལ་སྲིད་རང་སེམས་
ཡོངས་སུ་འདུལ་བའམ་བརྟན་པོར་ཚོད་ཡོད་པ་ཞིག་ཡིན་ན། འདོད་ཆགས་ཆུ་ལྟར་
ཁོལ་བ་དང༌། ཞེ་སྡང་མེ་ལྟར་འབར་བ། གཏི་མུག་མུན་པ་ལྟར་འཐིབས་པ། ང་རྒྱལ་
རླུང་ལྟར་འཚུབས་པ། ཕྲག་དོག་གློག་ལྟར་འཁྱུགས་པ་སོགས་ཉོན་མོངས་པའི་རྗེས་སུ་
འགྲོ་མི་སྲིད་ཅེས་སྟོན་པ་མཆོག་གཉིས་ཀྱི་དགོངས་པ་གཅིག་ཏུ་གྱུར་པ་ལས་གཞན་དུ་
སྨོས་མ་དགོས་སོ། །གཞན་ཡང་བོད་ཀྱི་དངོས་ཡོད་གནས་ཚུལ་ལ་བསམ་ན་ས་དགེ་
བཀའ་རྙིང་གི་གྲུབ་མཐའ་སྨྲ་བའི་ཁྱུ་མཆོག་དག་གི་གསུང་ལས་སྐྱེས་པའི་བུ་སློབ་ཀྱི་
གྲས་སུའང་གཡུང་དྲུང་བོན་གྱི་བསྟན་པ་འཛིན་པའི་སློབ་བུ་མང་དུ་བྱོན་ཡོད་པ་དཔེར་
ན། བཀའ་བརྒྱུད་བསྟན་པའི་མངའ་བདག་ཀོང་སྤྲུལ་ཡོན་ཏན་རྒྱ་མཚོ་དང༌། རྫོགས་
ཆེན་བསྟན་པའི་སྲོག་ཤིང་རྫ་དཔལ་སྤྲུལ་ཨོ་རྒྱན་འཇིགས་མེད་དབང་པོ། འཇུ་མི་ཕམ་
འཇམ་དབྱངས་རྣམ་རྒྱལ་རྒྱ་མཚོ་སོགས་སྐྱེས་བུ་དམ་པ་དེ་དག་གི་རྣམ་ཐར་དང་འབྲེལ་
ཡོད་ཀྱི་ཡིག་ཆ་ལ་གཟིགས་ན་ཁོང་ཚོའི་བུ་སློབ་དག་གི་གྲས་སུ་གཡུང་དྲུང་བོན་གྱི་
བསྟན་པ་སྐྱོང་མཁན་བྱོན་མྱོང༌། ཁོང་ཚོས་གཤེན་རབ་བོན་གྱི་བསྟན་པ་འཛིན་སྐྱོང་
སྤེལ་གསུམ་བྱེད་པའི་ཞོར་དུ་བོད་བརྒྱུད་ནང་བསྟན་གྲུབ་མཐའ་གཞན་གྱི་ལྟ་སྒོམ་སྤྱོད་
གསུམ་ཡང་དུས་གཅིག་ཏུ་ཉམས་བཞེས་གནང་ཡོད་པར་གསུངས་སོ། །
གཡུང་དྲུང་བོན་གྱི་བསྟན་པ་ནི་བོད་ཁ་བ་ཅན་རང་ས་ནས་དར་བའི་ཆོས་ལུགས་
ཤིག་ཡིན། དེ་ཡང་ཆོས་རྒྱལ་སྲོང་བཙན་གྱི་གོང་རོལ་ན་བོད་ཁམས་ཡོངས་ལ་བོན་གྱི་
བསྟན་པ་དར་ཞིང་རིག་གནས་ཀྱི་ཆུ་ཚད་མཐོན་པོར་ཆགས་ཡོད་པ་ནི་བློ་གཟུ་བོར་
གནས་པའི་ལོ་རྒྱུས་མཁས་དབང་རྣམས་ཀྱིས་བཞེད་པ་གཅིག་མཐུན་དུ་བྱུང་ཡོད། །
རྒྱལ་པོ་སྲོང་བཙན་སྒམ་པོའི་སྐུ་དུས་སུ་ནང་པ་སངས་རྒྱས་པའི་ཆོས་ལུགས་དེ་
བོད་ཡུལ་དུ་དར་འགོ་ཚུགས་ནས་བོད་ཀྱི་ཤེས་རིག་དེ་སྣ་མང་ཕུན་སུམ་ཇེ་ཚོགས་སུ་
153 -



ས་མཐོའི་བུ་མོ།
སོང་ཡོད། ཡིན་ནའང་གསར་དུ་དར་བའི་སངས་རྒྱས་ཆོས་ལུགས་དེ་ཐོག་མ་ནས་
གནས་པའི་བོན་གྱི་ཆོས་ལུགས་དང་འཕྲད་སྐབས་ལྡོག་མེད་རང་ཤུགས་ཀྱིས་འགལ་བ་
སྣ་ཚོགས་བྱུང་ཞིང༌། ལོ་རྒྱུས་ཀྱི་བརྒྱུད་རིམ་ཁྲོད་ཆོས་ལུགས་དེ་གཉིས་ཕྱོགས་གཅིག་
ནས་ ཕན་ཚུན་འགལ་བ་ཆགས་པ་དང༌། ཕྱོགས་ གཞན་ཞིག་ནས་ ཕན་ ཚུན་འདྲེས་
མའང་ཆགས། དེ་ལྟར་འཐབ་རྩོད་ཡུན་རིང་བྱས་མཐར་ལོ་རྒྱུས་ཀྱི་རྒྱུ་རྐྱེན་མང་པོ་ཞིག་
ལ་བརྟེན་ནས་རྒྱལ་པོ་ཁྲི་སྲོང་ལྡེ་བཙན་གྱི་སྐབས་བན་བོན་གཉིས་ཕན་ཚུན་རྩོད་ནས་
སངས་རྒྱས་ཆོས་ལུགས་པས་རྒྱལ་ཁ་ཐོབ་པ་དང༌། སྔོན་ཆད་བོད་རང་གི་མིས་གསར་
གཏོད་བྱས་པའི་བོན་ཆོས་དང་དེ་འབྲེལ་གྱི་རིག་གནས་ཐམས་ཅད་མེ་ལ་བསྲེགས་པ་
དང༌། ཆུ་ལ་བསྐྱུར་བ། མཆོད་རྟེན་གྱི་འོག་ཏུ་མནན་པ་སོགས་ ཀྱིས་གཏོར་བརླག་
ཚབས་ཆེན་ཐེབས། དེ་ནས་ ལོ་ རྒྱུས་ ཀྱི་ འཕེལ་ རིམ་ ཁྲོད་ སངས་ རྒྱས་ ཆོས་ ལུགས་
ཀྱིས་རིམ་བཞིན་བོད་མི་རྣམས་ཀྱི་རིག་གནས་དང་བསམ་བློ། ཀུན་སྤྱོད་བཅས་ཀྱི་ཐད་
ལ་བག་ཆགས་ ཇེ་ཆེར་བཞག་ སྟེ་ཡོངས་ཁྱབ་ཏུ་དད་ པའི་ཡུལ་ གྱི་ཆོས་ ལུགས་ སུ་
ཆགས་ཤིང་བསྐལ་པ་ཡ་ཐོག་གི་བོད་མི་རྣམས་ཀྱིས་བོན་ཆོས་ལ་དད་པ་བྱེད་ཅིང་།
ཡུལ་ལྷ་དང་གཞི་བདག་རྣམས་ལ་སྐྱབས་སུ་འགྲོ་བ་ནས་སངས་རྒྱས་ཆོས་ལུགས་ལ་
དད་པ་བྱེད་ཅིང་སྐྱབས་སུ་འགྲོ་བའི་སྲོལ་བྱུང་བ་རེད། ཡིན་ནའང་ཀུན་གྱིས་མཁྱེན་
གསལ་ལྟར་སངས་རྒྱས་ཆོས་ལུགས་དེ་བོད་དུ་རྐང་ཚུགས་ཐུབ་པ་མ་ཟད་ཡུན་རིང་དུ་
གནས་ཐུབ་པ་ལ་ཡང་རྒྱུ་མཚན་ངེས་ཅན་ཞིག་ཡོད་དེ། སྐབས་དེ་དུས་སློབ་དཔོན་པད་
མ་འབྱུང་གནས་ཀྱིས་བོད་མི་སྤྱིའི་དད་མོས་ཐོབ་ཐབས་དང་བོད་འབངས་ཡོངས་ཀྱི་
དད་མོས་དགོས་མཁོ་དང་བསྟུན་ཆེད་བོན་པོའི་ཡུལ་ལྷ་གཞི་བདག་དང་སྡེ་བརྒྱད་
རྣམས་བཀའ་བསྒོ་དམ་བཞག་མཛད་དེ་ནང་པའི་བསྟན་སྲུང་དུ་བསྐོས་པ་དང༌། བོན་
ཆོས་ཀྱི་གཡང་སྒྲུབ་དང༌། མདོས་ཆོག་རྣམས་ངོ་བོ་སངས་རྒྱས་ཆོས་ལུགས་ཡིན་པ་ལ་
རྣམ་པ་སྔ་མ་སོར་བཞག་མཛད་ཅིང་། དེའི་ཕྱིར་བོན་གྱི་ཆོ་ག་མང་པོ་ཞིག་དེང་གི་བར་
- 154 -



སྤྱིའི་དེབ་གྲངས་གསུམ་པ།
སྤྱི་ཚོགས་འཚོ་བ་དངོས་ཀྱི་ཁྲོད་དུ་ངང་ངམ་ཤུགས་ཀྱིས་དང་ལེན་བྱས་ཏེ་བེད་སྤྱོད་
བཞིན་ཡོད་ པ་ནི་དཔེར་ན། བོད་ཁམས་ཡོངས་ སུ་དར་བའི་བསང་གཏོང་བ་དང༌།
གསུར་ཕུལ་པ། རླུང་རྟ་བསྐྱེད་པ། གླུད་འཕེན་པ། པྲ་ཕབ་པ། ཇུ་ཐིག་གི་མོ་འདེབས་
པ། ལེགས་ཉེས་ཀྱི་སྐར་མ་བརྟག་པ་སོགས་ཤིན་ཏུ་མང་པོ་ཡོད་པ་རེད། །
སྤྱིར་རིག་གནས་གང་དང་ཅི་ཞིག་ཡིན་རུང་ཡུལ་ཁམས་གཅིག་ཏུ་མཉམ་གནས་
བྱེད་པའི་བརྒྱུད་རིམ་ཁྲོད་ཕན་ཚུན་འཐབ་རྩོད་དང་མཉམ་འདྲེས་སོགས་ཡོང་བ་ནི་
འགོག་ཐབས་མེད་པའི་ཆོས་ཉིད་ཡིན་པས་རིག་གནས་དེ་དག་ཐོག་མ་དར་སྐབས་ཀྱི་
རྣམ་པ་དང་ནང་དོན་སོགས་ཇི་བཞིན་མ་འཛོལ་མ་ཉམས་པར་ཞུ་ལ་ཞུ་བཞག་གི་ཚུལ་
དུ་དར་བ་ཞིག་ནི་གཏན་ནས་ཡོང་མི་སྲིད་པ་ཇི་བཞིན། བོད་ཀྱི་རིག་གནས་ཤུལ་འཛིན་
བྱས་ཡོད་པའི་ཆོས་ལུགས་འདི་གཉིས་ཀྱང་གངས་ཅན་ཁ་བའི་ལྗོངས་སུ་མཉམ་སྤེལ་
གྱི་ཤུལ་ལམ་རིང་མོ་བརྒྱུད་མཐར་རིམ་བཞིན་ཕན་ཚུན་མཉམ་འདྲེས་སུ་གྱུར་པ་དང་
སྦྲགས་བོད་མིའི་ཡུལ་ཁམས་དང་གོམས་གཤིས། འཚོ་བ་རོལ་སྟངས་བཅས་ཀྱི་རང་
བཞིན་དང་མཐུན་པར་ལེགས་བཅོས་སྣ་མང་བརྒྱུད་ཡོད་པ་ལོ་རྒྱུས་ཀྱི་མེ་ལོང་ལས་་་་
མཐོང་ཐུབ་ལ་ད་ཡོད་ཀྱི་དམངས་ཁྲོད་དུ་དད་མོས་བྱེད་ཚུལ་སོགས་འཚོ་བའི་ཐད་ནས་
ཀྱང་བདེན་དཔང་བྱེད་ཐུབ་བོ། །མདོར་ན། ང་ཚོས་རྒྱ་བོད་ཡིག་ རིགས་གཉིས་ སུ་
བསྒྱུར་ བའི་ནང་ པའི་ བསྟན་ པ་ དེ་ ཉིད་ ཐ་ དད་ ཀྱི་ བསྟན་ པ་ གཉིས་ སུ་ བཀྲལ་ན་
མི་འགྲིག་པ་ཇི་བཞིན་བརྡ་ཆད་མི་འདྲ་བ་ཙམ་གྱིས་ཆོས་ཀྱི་ངོ་བོ་སོ་སོར་འཆད་ན་
གཏན་ནས་མི་འགྲིག་གོ །རིགས་བསྒྲེས་ཏེ་བཤད་ན། བོད་བརྒྱུད་ནང་བསྟན་གྱི་གྲུབ་
མཐའི་ནང་སྟོང་ཉིད་གཅིག་པུའི་མིང་ལའང་འདོད་ཚུལ་མི་འདྲ་བ་ཡོད་དེ། གསལ་སྟོང་
ཟུང་འཇུག །ཕྱག་རྒྱ་ཆེན་པོ། རྫོགས་པ་ཆེན་པོ་སོགས་ཀྱི་བརྡ་ཆད་མི་མཐུན་པ་བཞེད་
ནའང༌། དེ་ཙམ་གྱིས་ནང་པའི་བསྟན་པ་ལས་ཕྱི་རོལ་དུ་བཀར་མི་རུང་ངོ༌། །མཁས་
དབང་ནམ་མཁའ་ནོར་བུ་མཆོག་གིས། བོན་ཅེས་ངན་པའི་ཚིག་གིས་སྨད་པ་དང༌། །
བོད་ཅེས་བཟང་པོའི་ཚིག་གིས་བསྟོད་པ་སྟེ། །བོན་བོད་བཟང་ངན་ཚིག་གིས་འབྱེད་པ་
- 155 -



ས་མཐོའི་བུ་མོ།
ནི། །སྣ་བཅད་རྣ་བའི་རྒྱན་དུ་འདོགས་པ་བཞིན། །ཞེས་གསུངས་སོ།། །།
དཔྱད་གཞིའི་ཡིག་ཆ།
ཐུའུ་བཀྭན་བློ་བཟང་ཆོས་ཀྱི་ཉི་མ། 《ཐུའུ་བཀཱན་གྲུབ་མཐའ།》ཀན་སུའུ་མི་
རིགས་དཔེ་སྐྲུན་ཁང་། ༡༩༨༤ ལོར། ཤོག་གྲངས་ ༣༨(གསལ།
འཇིགས་མེད་དབང་ པོས་བརྩམས། མཁྱེན་ རབ་ དབང་ ཕྱུག་ གིས་ མཆན་འགྲེལ་
བཀོད། 《གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ།》མི་རིགས་དཔེ་སྐྲུན་
ཁང་། ༡༩༩༦ལོར།
རྗེ་བཙུན་བྱམས་པ་མགོན་པོས་མཛད། རོང་སྟོན་ཤེས་བྱ་ཀུན་གཟིགས་ཀྱིས་
- 156 -



སྤྱིའི་དེབ་གྲངས་གསུམ་པ།
འགྲེལ་པ་བརྩམས། 《ཐེག་པ་ཆེན་པོ་རྒྱུད་བླ་མའི་བསྟན་བཅོས་རྩ་འགྲེལ》སི་ཁྲོན་
མི་རིགས་དཔེ་སྐྲུན་ཁང་། ༡༩༩༧ལོར། ཤོག་གྲངས།
གཏེར་ཆེན་ཨུ་རྒྱན་གླིང་པ། 《པདྨ་བཀའ་ཐང་》སི་ཁྲོན་མི་རིག་དཔེ་སྐྲུན་
ཁང༌། ༡༩༨༧ལོར། །
འགོས་ལོ་གཞོན་ནུ་དཔལ་གྱིས་བརྩམས། 《དེབ་ཐེར་སྔོན་པོ》སི་ཁྲོན་མི་
རིགས་དཔེ་སྐྲུན་ཁང་། ༡༩༨༥ལོར། །
གུ་རུ་ཨུ་རྒྱན་གླིང་པས་ཡར་ཀླུངས་ཤེལ་གྱི་བྲག་ཕུག་ནས་བཏོན་པ། 《བཀའ་
ཐང་སྡེ་ལྔ》 །མི་རིགས་དཔེ་སྐྲུན་ཁང་། ༡༩༨༦ལོར།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོས་བརྩམས།《མཁས་འཇུག》 མཚོ་
སྔོན་མི་རིགས་དཔེ་སྐྲུན་ཁང་། ༡༩༨༨ལོར། །
ཁུ་བྱུག་གིས་བརྩམས། 《བོད་ཀྱི་དབུ་མའི་ལྟ་བའི་འཆད་ཉན་དར་ཚུལ་བློ་
གསལ་མིག་འབྱེད་ཅེས་བྱ་བ》ཀྲུང་གོའི་བོ་རིག་པ་དཔེ་སྐྲུན་ཁང་། ༢༠༠༤ ལོར།
འཇིགས་མེད་དབང་པོས་བརྩམས། མཁྱེན་རབ་དབང་ཕྱུག་གིས་མཆན་འགྲེལ་
བཀོད། 《གྲུབ་མཐའ་རིན་ཆེན་ཕྲེང་བའི་ཚིག་འགྲེལ་ཐོར་བུ》 མི་རིགས་དཔེ་སྐྲུན་
ཁང་། ༡༩༩༦
ཐུའུ་བཀྭན་བློ་བཟང་ཆོས་ཀྱི་ཉི་མས་བརྩམས། 《ཐུའུ་བཀཱན་གྲུབ་མཐའ།》
ཀན་སུའུ་མི་རིགས་དཔེ་སྐྲུན་ཁང་། ༡༩༨༤ ལོར།
ཀྲང་ཅ་རིག་འཛིན་རྒྱ་མཚོས་རྩོམ་སྒྲིག་བྱས། 《སངས་རྒྱས་གཡུང་དྲུང་བོན་གྱི་
ཞལ་འདོན་དང་ལོ་རྒྱུས་ཉུང་བསྡུས་ཞང་ཞུང་སྙིང་ཏིག་ཅེས་བྱ་བ》 མི་རིགས་དཔེ་
སྐུན་ཁང་༢༠༠༢ལོར། །
་ ཤར་རྫ་བཀྲ་ཤིས་རྒྱལ་མཚན་གྱིས་བརྩམས། 《ལེགས་བཤད་རིན་པོ་ཆེའི་
གཏེར་མཛོད》 མི་རིགས་དཔེ་སྐྲུན་ཁང་། ༡༩༨༥ལོར། །
ཁེ་ཝན་ནེས་བརྩམས། བདེ་ཁང་བསོད་ནམས་ཆོས་རྒྱལ་གྱིས་བསྒྱུར། 《བོད་
- 157 -



ས་མཐོའི་བུ་མོ།
ས་མཐོའི་བུ་མོ།
མ
ཀྱི་གནའ་བོའི་ཆོས་ལུགས་བོན་དང་བན་བོན་གཉིས་བར་དཔྱད་བསྡུར་བྱེད་དོན་སྐོར་
རགས་ཙམ་གླེང་བ》བོད་ལྗོངས་ཞིབ་འཇུག ༢༠༠༥ལོའི་དེབ་གསུམ་པ། །
རྗེ་བཙུན་བྱམས་པ་མགོན་པོས་མཛད། རོང་སྟོན་ཤེས་བྱ་ཀུན་གཟིགས་ཀྱིས་
འགྲེལ་པ་བརྩམས། 《ཐེག་པ་ཆེན་པོ་རྒྱུད་བླ་མའི་བསྟན་བཅོས་རྩ་འགྲེལ》 སི་ཁྲོན་
མི་རིགས་དཔེ་སྐྲུན་ཁང་། ༡༩༩༧ལོར། །
་འགོ་བ་དགེ་བཤེས་བསྟན་འཛིན་འབྲུག་གྲགས། གཡུང་དྲུང་བོན་གྱི་མདོ་
སྔགས་སེམས་གསུམ་སྐོར། བོན་སྒོ། བོན་མཐུན་འབྲེལ་ལྷན་ཁང་གི་དུས་དེབ།
༡༩༩༤ལོ་ཨང་། ༧
ཡེ་ཤེས་རྒྱ་མཚོས་མཛད། 《སྟོན་པ་ཤཱཀྱ་ཐུབ་པའི་རྣམ་ཐར》སི་ཁྲོན་མི་རིགས་
དཔེ་སྐྲུན་ཁང་། ༡༩༩༦ལོར། །
%E ,《 ཚོX4kSEE 》，H tཎྞཾ ERRE,
2001,。
- 158 -



སྤྱིའི་དེབ་གྲངས་གསུམ་པ།
བོད་ཀྱི་སྐྱེ་ཁམས་རིག་གནས་སྐོར་གྱི་
བསམ་གཞིག་ཕྲན་བུ།
སྐལ་བཟང་སྒྲོལ་མ།
( ནུབ་བྱང་མི་རིགས་སློབ་ཆེན།)
དུས་རབས་ཉེར་གཅིག་པའི་དེ་རིང་། མིའི་རིགས་ཀྱི་ཚན་རྩལ་བྱ་འཕུར་
བ་ལྟར་གོང་དུ་འཕེལ་ནས། སྤྱི་ཚོགས་དཔལ་འབྱོར་ཡང་ཕུན་སུམ་ཚོགས་པ་
ཆགས་ཀྱང་། སྐྱེ་ཁམས་ཁོར་ཡུག་སྲུང་སྐྱོབ་ལས་དོན་ནི། དཔལ་འབྱོར་འཕེལ་
རྒྱས་ཀྱི་འགྲོས་དང་དོ་མ་མཉམ་པར་རྗེས་ལུས་སུ་ཐེབས་པས་མིའི་རིགས་ཀྱིས་་
སེམས་ཁུར་དང་ཞིབ་འཇུག་བྱ་བའི་ལྟེ་བ་རུ་གྱུར་འདུག འདི་ནི་སྟབས་ལེགས་
སྟེས་དབང་དང་ཐོལ་བྱུང་གི་སྣང་ཚུལ་ཞིག་མ་ཡིན་པར། ཡུན་རིང་རྒྱུན་ཆགས་
སུ་རང་བྱུང་ཁམས་ལ་གནོད་འཚེ་བྱས་པ་ལས་བྱུང་བའི་འབྲས་བུ་ཞིག་རེད།
དེའང་དུས་རབས་བཅོ་བརྒྱད་པའི་ལོ་རབས་ཉི་ཤུ་པའི་ནང་། ནུབ་ཕྱོགས་
རྒྱལ་ཁབ་ཁག་ཏུ་མཚན་ཉིད་རིག་པའི་ལྟ་བའི་མཛུབ་སྟོན་འོག མི་ནི་འཇིག་
རྟེན་ཁམས་ཀྱི་བདག་པོ་དང་མི་ནི་རང་བྱུང་ཁམས་ཀྱི་དབང་སྒྱུར་བ་པོ་ཡིན་་་
ཞེས་འུད་སྒྲོག་བྱས་ཏེ། རང་བྱུང་སྐྱེ་དངོས་ལ་གནོད་པ་ཚབས་ཆེན་བཏང་བ་
དང་༑ རང་བྱུང་ཐོན་ཁུངས་རང་དགར་ཧམ་ལེན་བྱས་པའི་ཐོག་ཏུ་ད་དུང་
སྲོག་ཆགས་དམར་གསོད་དང་། བཏུང་ཆུ་དང་མཁའ་དབུགས་བཙོག་བཟོ་
བྱས་ཏེ། མཐར་མི་རིགས་རང་ཉིད་འཚོ་སྡོད་བྱེད་སའི་གཞིས་ཁྱིམ་ལ་གནོད་པ་
ཚབས་ཆེན་ཐེབས། མིའི་རིགས་ལྟེ་བར་སྨྲ་མཁན་པ་ཚོས་ཆོས་ལུགས་ནི་མིའི་
CHC
- 159 -



ས་མཐོའི་བུ་མོ།
རིགས་ཀྱི་ཆེས་ཐ་ཤལ་གྱི་བསམ་བློ་ཞིག་ཡིན་པ་དང་། དེ་ནི་མིའི་རིགས་འཇོན་
ཐང་དབེན་ལ་ཤེས་པའི་དཔལ་ཡོན་སྨིན་ཚད་དམའ་བའི་ཐོན་རྫས་ཡིན་ཅིང་།
བཟོ་ལས་གསར་བརྗེས་རང་བྱུང་ཁམས་ལ་དབང་སྒྱུར་བྱེད་པ་ནི། མིའི་རིགས་
ཤེས་པའི་དཔལ་ཡོན་ཡར་རྒྱས་ཐོན་པའི་གྲུབ་འབྲས་ཡིན་ཞེས་འདོད་ཅིང་། དེ་
ལ་གནས་ལུགས་གཏན་ནས་མེད་པ་མ་ཡིན་མོད། འོན་ཀྱང་ང་ཚོས་ཤེས་གསལ་
ལྟར༑ གལ་ཏེ་དཔལ་འབྱོར་འཛུགས་སྐྲུན་སོགས་ཀྱི་དོན་དུ་རང་བྱུང་ཁོར་ཡུག་
ལ་གནོད་འཚེ་བཏང་ཚེ་མིའི་རིགས་ཀྱི་ཁྱིམ་གཞིས་འདི་འཇིག་ཉེན་གྱི་གནས་་་
སུ་བསྐྱལ་བས། ང་ཚོས་བློ་གཟུ་བོར་གནས་པའི་ཐོག་ནས་བསམ་གཞིགས་བྱས་
ན༑ བོད་གདོད་མའི་སྤྱི་ཚོགས་ནས་ད་ལྟའི་སྤྱི་ཚོགས་བར་བོད་ཀྱི་བོན་པོའི་
ཆོས་ལུགས་དང་སངས་རྒྱས་ཆོས་ལུགས་ཀྱིས་བསྐྱེད་པའི་བོད་ཀྱི་སྲོལ་རྒྱུན་གྱི་་་
ལྟ་གྲུབ་ཁྲོད་དུ་སྐྱེ་ཁམས་ཁོར་ཡུག་སྲུང་སྐྱོབ་སྐོར་ལ་དགེ་མཚན་ལྡན་པའི་་་་་་
བསམ་བློ་ཕུན་སུམ་ཚོགས་པ་ཞིག་མཆིས་ཤིང་། གཤམ་དུ་དེ་དག་གི་སྐོར་
མདོར་བསྡུས་ཙམ་གླེང་བར་བྱའོ། །
དང་པོ། རྟེན་འབྲེལ་ལྟ་བས་རང་བྱུང་ཁོར་ཡུག་ལ་
བདག་སྐྱོང་གནང་ཚུལ། །
བོད་ནི་གདོད་མའི་དུས་ནས་མཚོ་བོད་མཐོ་སྒང་དུ་གནས་ཤིང༌། སྐྱེ་
ཁམས་ཁོར་ཡུག་གི་སྲུང་སྐྱོབ་ཀྱི་རིན་ཐང་ལ་རྒྱུས་ལོན་གཏིང་ཟབ་ཡོད་པའི་མི་
རིགས་ཤིག་ཡིན་ཞིང་། རང་བྱུང་ཁོར་ཡུག་ནང་བདེ་སྐྱིད་ཀྱིས་འཚོ་གནས་བྱ་
དགོས་ན། རང་བྱུང་ཁོར་ཡུག་སྲུང་སྐྱོབ་བྱ་རྒྱུ་དེ་མི་རིགས་འདི་ཉིད་ཀྱི་ལས་
དབང་དང་འབྲེལ་བའི་གནད་དོན་གལ་ཆེན་ཞིག་ཡིན་པ་གནའ་སྔ་མོ་ནས་་་་་
རྟོགས་ཡོད། མི་དང་སྤྱི་ཚོགས་ཀྱི་འབྲེལ་བ་དང༌། མི་དང་རང་བྱུང་ཁམས་ཀྱི་
འབྲེལ་བ་ནི་ད་ལྟའི་མིའི་རིགས་འཚོ་གནས་བྱེད་པའི་གལ་འགངས་ཆེ་བའི་་་་་
- 160 -



སྤྱིའི་དེབ་གྲངས་གསུམ་པ།
གནད་དོན་ཞིག་ཡིན་ལ། མཐོ་སྒང་གི་བོད་མི་རིགས་ལ་མཚོན་ན། དེ་བས་
དགོས་གལ་ཆེ་བ་ནི་མི་དང་རང་བྱུང་ཁམས་ཀྱི་འབྲེལ་བ་ཐག་གཅོད་བྱ་རྒྱུ་དེ་་་
ཡིན༑ བསམ་པའི་དཔལ་ཡོན་གཙིགས་སུ་བཟུང་སྟེ་རང་བྱུང་ཁམས་དང་མིའི་
བར་གྱི་འབྲེལ་བ་ཐག་གཅོད་བྱེད་པའི་བརྒྱུད་རིམ་ཁྲོད། བོད་མི་རིགས་ལ་རང་
ཉིད་ཀྱི་འཇིག་རྟེན་ལྟ་བ་དང་། རང་བྱུང་སྐྱེ་ཁམས་ཀྱི་ལྟ་བ་དང༌། རང་བྱུང་སྐྱེ་
ཁམས་ཀྱི་ལྟ་བ། ཡང་ན་མི་ཆོས་ཀུན་སྤྱོད་ཀྱི་ལྟ་བ་དང་འཚོ་བའི་རྒྱུན་ཤེས་ཐུན་
མོང་མ་ཡིན་པ་ཞིག་ཆགས་ཡོད། །
བོད་ཀྱི་བོན་པོའི་ཆོས་ལུགས་སམ་སངས་རྒྱས་ཆོས་ལུགས་གང་ཡིན་ཡང་།
སྐྱེ་ཁམས་རིག་གནས་ཀྱི་ལྟ་སྟངས་ཐད། བྱ་དངོས་ཡོད་ཚད་ཕན་ཚུན་རྟེན་ཅིང་
འབྲེལ་བའི་ཚུལ་དུ་གནས་པའི་འདུ་ཤེས་བཟུང་སྟེ། འཇིག་རྟེན་ཁམས་ཀྱི་སྐྱེ་
དངོས་དང་སྐྱེ་དངོས་མ་ཡིན་པ་མཐའ་དག་གཅིག་ལ་གཅིག་བརྟེན་ཏེ་གྲུབ་་་་་
པར་ངོས་འཛིན་བྱེད་ཅིང་། ཕུང་པོ་དེའི་གྲུབ་ཆ་རྣམས་ཕན་ཚུན་རྟེན་དང་
བརྟེན་པའི་ཚུལ་དུ་འབྲེལ་ནས་ཡོད་ཕྱིར། ། གལ་ཏེ་ཕུང་པོ་དེའི་མ་ལག་ཆ་
གཅིག་ལ་གནོད་པ་ཐེབས་ཚེ་རང་བྱུང་ཁམས་ཡོངས་ལ་ཉམས་ཞན་གྱི་འཇིག་་་
པ་འབྱུང་ངེས་པར་འདོད། ཚེ་སྲོག་ལ་བརྩི་མཐོང་བྱེད་པ་ནི། མི་རང་ཉིད་ཀྱི་
ཚེ་སྲོག་ཁོ་ན་མ་ཡིན་པར་རང་བྱུང་ཁམས་ཀྱི་ཚེ་སྲོག་ཡོད་ཚད་ལ་བརྩི་མཐོང་་་
དང་འཚོ་གནས་ཀྱི་ཁེ་དབང་སྤྱོད་པ་དེ་ཡིན། སྐྱེ་དངོས་གང་ཡིན་ཡང་རང་
ཉིད་འཇིག་རྟེན་ཁམས་འདིར་སྐྱེས་པར་དགོས་གལ་དང་རིན་ཐང་ངེས་ཅན་་་
ཞིག་ལྡན་ཡོད། འདི་འདྲའི་བསམ་བློའི་འདུ་ཤེས་དང་སྤྱོད་སྟངས་ངོ་མཚར་
ཅན་ཞིག་ཡོད་པས། གནའ་ནས་ད་བར་མཚོ་བོད་མཐོ་སྒང་གི་སྐྱེ་ཁམས་མ་
ལག་དོ་མཉམ་བྱུང་ཞིང་སྲོག་ཆགས་སོགས་ཀྱང་སྣ་མང་རང་བཞིན་ཅན་དུ་་་་་་
གནས་ཐུབ་པ་རེད། གནས་ཚུལ་འདི་ལྟ་བུར་དམིགས་ཏེ། དེང་གི་བོད་རིག་
པའི་མཁས་པ་གྲགས་ཅན་ཕུའུ་ཝུན་ཁྲིན་གྱིས་ཀྱང་“ མཚོ་བོད་མཐོ་སྒང་གི་མི་་
- 161 -



ས་མཐོའི་བུ་མོ།
རིགས་ཀྱི་གྲུབ་ཆ་གཙོ་བོ་བོད་མི་རིགས་ནི། ཡུན་རིང་ལ་དཀའ་སྡུག་གི་རང་
བྱུང་ཁོར་ཡུག་ཏུ་འཚོ་བ་རོལ་གྱི་ཡོད་པས། ཁོར་ཡུག་ནི་མི་རྣམས་འཚོ་གནས་
ཁྲོད་ཀྱི་གལ་ཆེན་རང་བཞིན་ལ་མྱོང་ཚོར་དང་ཤེས་རྟོགས་དེ་བས་གཏིང་ཟབ་་
པ་རེད། དེའི་ཁར་སྲོལ་རྒྱུན་ཆོས་ལུགས་འདུ་ཤེས་ཀྱི་ཤུགས་རྐྱེན་ཐེབས་པའི་
དབང་གིས། མི་དང་རང་བྱུང་གི་འབྲེལ་བ་ཐག་གཅོད་བྱེད་པའི་ཕྱོགས་སུ་བབ་
སྤྱོད་ཀྱི་བསམ་གཞིགས་ཁ་ཤས་ལས་རིང་དུ་བརྒལ་ཏེ། ཅུང་ཆ་ཚང་གི་རིགས་
པའི་གཞུང་ལུགས་ཀྱི་མ་ལག་གྲུབ་ཟིན་པ་རེད། ཁོ་ཚོས་ཚེ་སྲོག་ཡོད་པའི་སྲོག་
ཆགས་ཚང་མ་དང༌། དེ་ཚོའི་རྟེན་གཞི་ཡིན་པའི་རང་བྱུང་ཁོར་ཡུག་ལ་“ སྣོད་
བཅུད་ཀྱི་འཇིག་རྟེན་ ཟེར། ཚེ་སྲོག་གི་ཕུང་པོ་དང་དེ་འཚོ་གནས་ཀྱི་ཁོར་
ཡུག་ནི་ཚོགས་སྤྱི་ཞིག་ཡིན་ལ། མིའི་རིགས་ནི་རང་བྱུང་ཁྱིམ་ཚང་ཆེན་པོའི་
ནང་གི་གྲུབ་ཆ་དཀྱུས་མ་ཞིག་ལས་མ་འདས། དེར་བརྟེན་ཡོངས་ཁྱབ་ཀྱིས་རང་
བྱུང་ལ་དགའ་ཞེན་དང་། མི་དང་རང་བྱུང་འཆམ་མཐུན་ངང་མཉམ་དུ་གནས་
པར་འདོད་པའི་སྐྱེ་ཁམས་ཀྱི་འདུ་ཤེས་ལྡན་པ་རེད། ཁོང་ཚོའི་རང་བྱུང་འཆམ་
མཐུན་གྱི་ཐོན་སྐྱེད་འཚོ་བའི་བྱེད་སྟངས་གྲོན་ཆུང་བབ་ཆགས་ཀྱི་འཛད་སྤྱོད་་་
བྱ་སྤྱོད། རང་བྱུང་ལ་གོང་བཀུར་ཞུ་བའི་ཡུལ་སྲོལ་གོམས་གཤིས། དེ་མིན་མི་
དང་རང་བྱུང་གྲུབ་གཟུགས་གཅིག་ཡིན་པ་དང་། རང་བྱུང་དད་མོས། འགྲོ་བ་
སེམས་ཅན་ཐམས་ཅད་འདྲ་མཉམ་ལ་སོགས་པའི་སྲོལ་རྒྱུན་འདུ་ཤེས་ལས།
རང་མི་རིགས་ཀྱི་ཕུན་སུམ་ཚོགས་པའི་སྐྱེ་དངོས་རིག་གནས་གྲུབ་འདུག”(1)
ཅེས་བོད་ཀྱི་སྐྱེ་ཁམས་རིག་གནས་སྐོར་གྱི་སྤྱིའི་ཁྱད་ཆོས་མདོར་དྲིལ་ནས་་་་་་་
གསལ་བཤད་གནད་དུ་ཐིངས་པ་ཞིག་བྱས་ཡོད་པ་དང་། མཁས་དབང་དུང་
དཀར་བློ་བཟང་འཕྲིན་ལས་མཆོག་གིས་ཀྱང་། “ འཇིག་རྟེན་ཞེས་པ་ནང་པ་
སངས་རྒྱས་པས་འགྲེལ་བཤད་གནང་བ་ལྟར་ན། དེ་ལ་སྣོད་ཀྱི་འཇིག་རྟེན་དང་
བཅུད་ཀྱི་སེམས་ཅན་གཉིས་ཕན་ཚུན་བརྟེན་ནས་གནས་པ་དང་། བཅུད་ཀྱི་
ས་གནས་པ
- 162 -



སྤྱིའི་དེབ་གྲངས་གསུམ་པ།
སེམས་ཅན་ནང་ནས་འགྲོ་བ་མི་ཡི་རིགས་རྣམས་གཙོ་བོར་བྱས་པའི་སྲོག་་་་་་་
ཆགས་རྣམས། སྐད་ཅིག་རེ་རེ་བཞིན་འགྱུར་ལྡོག་བྱེད་ཅིང་རྒྱུ་རྐྱེན་མང་པོ་
ཚོགས་པ་ལ་བརྟེན་ནས་བྱུང་བའི་ཕུང་པོ་ལྔ་པོ་འདིའི་སྟེང་རང་རང་སོ་སོའི་་་་
མྱོང་བྱ་བདེ་སྡུག་སྣ་ཚོགས་པ་ཞིག་མྱོང་དགོས་པ། རང་རང་སོ་སོའི་འཚོ་
གནས་བྱ་ཡུལ་རང་བྱུང་ཁམས་ཤིག་གི་ནང་དུ་མཉམ་དུ་འཚོ་བ་སྐྱེལ་བ་དང་།
མཉམ་དུ་གནས་དགོས་པ་མ་ཟད། ཕན་ཚུན་ཁ་བྲལ་ཐབས་མེད་པའི་འབྲེལ་བ་
ཞིག་ཆགས་ཡོད་”(2)ཅེས་གསུངས་པ་ནང་བཞིན། སངས་རྒྱས་ཆོས་ལུགས་ཀྱི་
རྟེན་ཅིང་འབྲེལ་འབྱུང་གི་རིག་པའམ་ལྟ་བ་འདིས། སེམས་ཅན་ཡོད་དོ་ཅོག་
བདེ་བ་འདོད་པ་དང་སྡུག་བསྔལ་མི་འདོད་པ་གཅིག་མཚུངས་ཡིན་པས་བདེ་་་
སྒྲུབ་སྡུག་སེལ་གྱི་བྱ་བ་ཁུར་དུ་ལེན་དགོས་པ་སྟོན་གྱི་ཡོད། དེས་ན་སྲོགས་
ཆགས་ཐམས་ཅད་འདྲ་མཉམ་ཡིན་པའི་ལྟ་བ་འདི་ནི། བོད་ཀྱི་སྐྱེ་ཁམས་རིག་
གནས་ཀྱི་ཆེས་ཐོག་མའི་བསམ་བློའི་རྨང་གཞི་ཡིན། སེམས་ཅན་གང་ཡིན་ཀྱང་
བདེ་སྡུག་གི་ཚོར་བ་ནི་སེམས་ལས་འབྱུང་བ་ཞིག་ཡིན་པས། སུ་ཡིན་ཡང་བདེ་
བ་འདོད་པ་དང་སྡུག་བསྔལ་མི་འདོད་པ་ཆོས་ཉིད་ཡིན། དཔེར་ན། རྐང་བཞི་
དུད་འགྲོ་དང་འདབ་ཆགས་བྱ་སོགས་ལའང་ཕ་མ་དང་བུ་ཕྲུག་ཡོད་ལ། བརྩེ་
དུང་དང་བདེ་སྐྱིད་ཀྱང་ཡོད་པ་མ་ཟད། ད་དུང་མི་མཐུན་པའི་འཁོན་འཛིང་
དང་སྡུག་བསྔལ་ཡང་ཡོད། བོའུ་བརྒྱབ་པ་དང༌། སྐྱེ་འབྲེག་པ་སོགས་གྱིས་སྲོག་
ལ་རྔམས་ན་ཁྲག་བཞུར་བ་དང་འཇིགས་སྐྲག་དང་སྡུག་བསྔལ་སྐྱེ་བའང་མིའི་་་
རིགས་དང་འདྲ་བར་ཡོད་པ་མ་ཟད། དེ་ནི་འགྲོ་བ་སེམས་ཅན་སྤྱིའི་ཆོས་ཉིད་
ཅིག་ཡིན་པ་རེད། འོན་ཀྱང་མི་ལ་ལས་འདི་ནི་རྨོངས་དད་ཀྱི་བསམ་བློ་ཞིག་
ལས་མི་ཆོས་ལྟ་བ་ཡང་དག་མ་ཡིན་པར་འདོད་སྲིད་མོད། མར་ཁེ་སིས་“ མིས་
རང་བྱུང་ཁམས་ལ་དད་མོས་བྱ་བ་ནི། རྟེན་དང་བརྟེན་པའི་འབྲེལ་བ་ལས་
བྱུང་བ་དང༌། མིའི་རིགས་རང་ཉིད་ཡར་རྒྱས་ཡོང་བའི་ཁྲོད་རྒྱབ་སྐྱོར་གནང་
བ་ལས ་
- 163 -



ས་མཐོའི་བུ་མོ།
ས་མཐོའི་བུ་མོ།
བའི་རང་བྱུང་དངོས་པོ་ནི་མི་རིགས་དེའི་ཆོས་ལུགས་ནང་གི་དད་བྱ་རུ་འགྱུར་
ངེས་” (3) ཞེས་གསུངས་པས། རང་བྱུང་ཁམས་ལ་དད་མོས་བྱེད་པའི་ཆོས་
ལུགས་ཀྱིས་རང་བྱུང་སྐྱེ་དངོས་དང་ཚེ་སྲོག་གི་དབང་ཐང་ཐག་གཅོད་བྱས་ལ།
མིའི་རིགས་ཀྱིས་རང་བྱུང་སྲུང་སྐྱོབ་བྱེད་པའི་འགན་འཁྲི་ཡང་དེ་བས་་་་་་་་་་
གཙིགས་ཆེན་དུ་བཟུང་ཞིང་། དེ་ནི་མི་དང་རང་བྱུང་ཁམས་ཀྱི་འབྲེལ་བ་
འཆམ་མཐུན་ཡོང་བ་དང༌། རང་བྱུང་ཁོར་ཡུག་སྲུང་སྐྱོབ་བྱེད་པའི་ཐབས་ལམ་
ལེགས་ཤོས་ཤིག་ཀྱང་ཡིན་པ་རེད།
གཉིས་པ། ཆོས་ལུགས་ལྟ་བས་སྣོད་བཅུད་དོ་མཉམ་
ལ་བདག་སྐྱོང་གནང་ཚུལ།
བོད་མི་རིགས་ཀྱིས་བོན་པོའི་ཆོས་ལུགས་དང་སངས་རྒྱས་ཆོས་ལུགས་ཀྱི་་་
སྐྱེ་ཁམས་དོ་མཉམ་ཡོང་བའི་སྐོར་གྱི་ལྟ་བ་དེ་རང་གི་འཚོ་བའི་མྱོང་གྲུབ་ཐོག་་་
སྦྱར་ཏེ། མི་དང་རང་བྱུང་ཁམས་ནི་མཐུན་སྦྱོར་མཉམ་གནས་ཀྱི་ཤག་པོའི་
འབྲེལ་བ་དང་། མི་ལ་དམིགས་བསལ་གྱི་དབང་ཆ་མེད་ལ། མི་དང་སྐྱེ་དངོས་
རྩི་ཤིང་། རི་དྭགས་འདབ་ཆགས་ཀྱི་ཚེ་སྲོག་གི་དབང་ཐང་འདྲ་མཉམ་ཡིན་པ།
ཁོ་ཚོ་གཅིག་ལ་གཅིག་རྟེན་གྱི་ཚུལ་གྱིས་ཚེ་སྲོག་གི་འཇིག་རྟེན་འདི་གྲུབ་པར་་་
འདོད་ཅིང༌། འདི་ནི་བོད་མི་རིགས་ལ་ལོ་རྒྱུས་འཕེལ་རྒྱས་ཀྱི་དུས་ཡུན་རིང་
མོའི་ནང་ཆགས་པའི་ཐུན་མོང་མ་ཡིན་པའི་སྐྱེ་ཁམས་རིག་གནས་ཀྱི་ལྟ་བ་ཡིན།
འོག་ཏུ་ས་བཅད་ཚན་ཆུང་གསུམ་དུ་བཀར་ནས་ངོ་སྤྲོད་ཞུ་བ་ལ། །
༡. ལྷར་བཀུར་ནས་འཁོར་ཡུག་སྲུང་སྐྱོབ་བྱེད་པ། ། །
གདོད་མའི་བོན་ཆོས་ལས་འཇིག་རྟེན་གྱི་ཁམས་ལ་རིམ་པ་གསུམ་དུ་དབྱེ་བ་
སྟེ༑ སྟེང་དུ་ལྷའི་ཁམས་དང་། བར་དུ་བཙན་གྱི་ཁམས། འོག་མ་ཀླུའི་ཁམས་སུ་
- 164 -



སྤྱིའི་དེབ་གྲངས་གསུམ་པ།
བཤད༑ ལྷའི་ཁམས་ན་རྫུ་འཕྲུལ་ནུས་མཐུ་བསམ་གྱིས་མི་ཁྱབ་པའི་ལྷའི་དབང་
པོ་བརྒྱ་བྱིན་དང་ལྷ་དང་ལྷ་མོ་སོགས་ཡོད་པར་བཤད་པ་སོགས་དང་། དཔེར་
ན༑ བོད་ཀྱི་ལོ་རྒྱུས་དེབ་ཐེར་《རྒྱལ་རབས་གསལ་མེ་》རྣམས་སུ་“.…....སྲས་
རྣམས་ཀྱིས་རིམ་པ་བཞིན་ཆིབས་ཁ་ཐུབ་ཙ་ན། ཡབ་རྣམས་རིམ་པ་བཞིན་དུ་
རྨུ་ཐག་ལ་འཇུས་ནས། ནམ་མཁའ་ལ་འཇའ་ཡལ་བ་བཞིན་འགྲོ་”(4) གསུངས་
པའི་གནམ་གྱི་ཁྲི་བདུན་མིའི་ཡུལ་ལ་བབས་པ་དང༌། ཞིང་ལ་ཕེབས་ཚུལ་གྱི་ལོ་
རྒྱུས་ཡ་མཚར་བ་དང༌། དེར་མ་ཟད་ད་དུང་དགྲ་ལྷ། ཁྱིམ་ལྷ། ཐབ་ལྷ། སྒོ་ལྷ་
སོགས་ཡོད་ཚུལ་འདོད་པས། དེ་དག་གི་གནས་ལ་སྲུང་སྐྱོབ་རྒྱུན་ཅན་བྱ་དགོས་
པ་དང༌། བོད་ཀྱི་སྲིད་པ་ཆགས་པའི་ལྷ་དགུ་དང༌། རྨ་སྨད་མཐོན་པོ་དགུ་
བསྒྲིགས༑ རྨ་སྟོད་རྩེ་ལྷ་བཅུ་གསུམ་སོགས་གཞི་བདག་ཆགས་པའི་གནས་རི་
འགངས་ཆེན་དུ་བརྩིས་ནས་སྲུང་སྐྱོབ་དང་བསང་མཆོད་རྒྱུན་དུ་བྱེད་སྲོལ་་་་་
ཆགས་ཡོད། དེ་བཞིན་ཉི་ཟླ་སྐར་གསུམ་ལའང་ལྷ་གནས་པར་འདོད་པས་དད་
མོས་བྱེད་སྲོལ་ཡང་ཧ་ཅང་མང་ཞིང༌། དམངས་ཁྲོད་ངག་རྒྱུན་ལ་དེ་གསུམ་ནི་
མགོན་སྐྱབས་མཆོག་གྱུར་ཞིག་ཏེ་འོད་ཟེར་དང༌། མཛེས་སྡུག ཞི་བདེ། བཀྲ་
ཤིས་པའི་རྟགས་མཚན་དུ་འཛིན་ཞིང༌། དེའི་རྒྱུ་མཚན་གྱིས་ས་མིང་དང་མིའི་
མིང་ལ་ཉི་མའི་གྲོང་ཁྱེར་དང༌། ཉི་མ་ཚེ་རིང་། ཟླ་བ་ལྷ་མོ། སྐར་མ་མཚོ་ལྟ་བུ་
འདོགས་སྲོལ་ཡོད་པ་རེད།
༢. ལྷའི་མཚན་བཏགས་ནས་འཁོར་ཡུག་སྲུང་སྐྱོབ་བྱེད་པ།
བོད་མི་རིགས་ཀྱིས་རང་ཉིད་འཚོ་སའི་རྫ་ཆུ་ལུང་གསུམ་དང་། ཐ་ན་རྩི་ཐོག་
ལ་སོགས་པར་ལྷ་ཡི་མཚན་བཏགས་ཏེ། དེ་ལ་གནོད་པ་མི་བྱེད་པ་དང་འཇིག་
ཉེན་མི་འབྱུང་བར་འབད་འབུངས་ཀྱིས་སྲུང་སྐྱོབ་བྱེད་པ་སྟེ། དཔེར་ན་ལྷ་སའི་
ལྷོ་ཕྱོགས་ས་ཁུལ་གྱི་བོད་ཀྱི་བླ་རི་གངས་ཏི་སེ་དང༌། མཚོ་མ་ཕམ། ལྷ་མོ་བླ་
མཚོ། མཚོ་སྔོན་མགོ་ལོག་ས་ཁུལ་གི་ཨ་མྱེས་རྨ་ཆེན་དང་། མཚོ་ལྷོ་ས་ཁུལ་གྱི་
- 165 -



ཚེ།
ས་མཐོའི་བུ་མོ།
ས་མཐོའི་བུ་མོ།
མཚོ་ཆེན་ཁྲི་ཤོར་རྒྱལ་མོ། ཀན་སུའུ་དཔའ་རིས་ས་ཁུལ་གྱི་བླ་བསང་ལྷ་རི། །
ཀན་ལྷོ་རྨ་ཆུ་ས་ཁུལ་གྱི་ཨ་མྱེ་དངུལ་རྭ་སོགས་ལྷའི་མཚན་བཏགས་ནས་སྲུང་་་་
སྐྱོབ་བྱེད་ཀྱིན་ཡོད་པ་རེད། བོད་ཀྱི་ས་ཆར་ཆེ་ས་ནས་མི་རིགས་སྤྱི་ཡོངས་དད་
པའི་བླ་རི་བླ་མཚོ་དང་ཆུང་ས་ནས་ཚོ་བ་རེ་ལ་ཡུལ་ལྷ་གཞི་བདག་རེ་ཡོད་ལ།
དེ་ལྟའི་ངོས་འཛིན་གྱིས་རྩྭ་དང་རྩི་ཤིང་ཡན་ཆད་དེའི་འཁོར་གྱི་ཡིད་འཕྲོག་མ་
དང་ལྷ་མོ་བརྒྱད་ཀྱིས་བཏབ་པའི་སྨན་མཆོག་ཡིན་པར་བལྟས་ནས་སྲུང་སྐྱོབ་་་
བྱེད་པ་དང༌། རྡོ་ལ་བླ་རྡོ་དང་། ཤིང་ལ་བླ་ཤིང་སོགས་ཆེས་གཉེན་པོར་བརྩིས་
ནས་དེ་དག་ཀུན་ལ་གཅོད་འབྲེག་གཅོག་གསུམ་མི་བྱེད་པར་ཁོར་ཡུག་སྲུང་་་་
སྐྱོབ་བྱེད་པ་རེད། ཐ་ན་ཆུ་མགོ་གཙང་ས་དང་། སྤང་ལྗོངས་སྔོ་ས་རུ་གཅིན་
སྐྱག་སྣབས་ལུད་སོགས་མི་གཙང་བ་དོར་ན་ཡང་གཞི་བདག་དང་ཀླུ་རིགས་ལ་་
ཕོག་ཐུག་འགྲོ་བར་རྒན་པོ་རྣམས་ཀྱིས་ནམ་རྒྱུན་འཚོ་བའི་ཁྲོད་དུ་གླེང་།
«སྤྱོད་འཇུག་》ལས་ཀྱང༌། “ དོན་མེད་ས་རྐོ་རྩྭ་གཅོད་དང་། །ས་རིས་བྲི་
སོགས་བྱེད་གྱུར་ན། །བདེ་གཤེགས་བསླབ་པ་དྲན་བྱས་ནས། །སྐྲག་པས་དེ་ཡི་
མོད་ལ་དོར། །” (5) ཅེས་གསུངས་ཡོད། བསམ་བློ་འདུ་ཤེས་འདི་འདྲ་བའི་འོག་
བོད་སྔ་རབས་པའི་ཞལ་ལྕེ་ཁྲིམས་ལུགས་ཁག་ཏུ་ཡང་མང་ཆོགས་ཀྱིས་རང་་་་
དགར་ནགས་ཚལ་རྩི་ཤིང་ལ་གཅོད་གཏུབ་མི་ཆོག་པར་མ་ཟད། ལོ་རེ་བཞིན་
ལྗོན་ཤིང་ལྕང་མ་རི་ཀླུང་ཁག་ཏུ་འདེབས་འཛུགས་དགོས་པའི་ཁྲིམས་སྲོལ་་་་་་
གཏན་འབེབས་གནང་ཡོད་པ་ནི། དཔེར་ན། ཏཱ་སི་ཏུ་བྱང་ཆུབ་རྒྱལ་མཚན་
གྱིས་ཕག་གྲུའི་སྲིད་དབང་འཛིན་སྐབས། ཁྲིམས་ཡིག་ཞལ་ལྕེ་བཅོ་ལྔ་དང་
བཀའ་ཡིག་ཡིད་བཞིན་ནོར་བུའི་བང་མཛོད་ཅེས་པའི་བཅའ་ཁྲིམས་ནང་དུ།
“ རང་རེའི་ས་ཆ་དབང་རིགས་ཐམས་ཅད་དུ། སྐྱེ་ཤིང་ལྕང་མ་སྐྱེ་ངེས་འབུམ་
ཕྲག་གཉིས་རེ་ལོ་རེ་བཞིན་དམ་བཅའ་བྱས་ནས་འཛུགས་དགོས་ཤིང༌། ལྕང་
ཁྲིམས་པ་བསྐོས་ནས་རྩིས་ལེན་པ་དང་ཞུན་ཐར་བྱེད་དགོས”6) ཞེས་ལོ་རེ་་་་
- 166 -



སྤྱིའི་དེབ་གྲངས་གསུམ་པ།
བཞིན་ཡུལ་ལུང་མཛེས་རྒྱན་དང་ཡུལ་གཅུད་གསོ་བའི་རྟེན་འབྲེལ་དུ་སྐྱེ་ཤིང་
འབོར་ཆེན་འདེབས་འཛུགས་བྱེད་པ་དང༌། དེ་དག་ལ་ཆེད་ལས་མི་སྣ་ལྕང་
ཁྲིམས་པ་བསྐོས་ནས་བདག་གཉེར་གནང་བཞིན་ཡོད་པ་ལྟ་བུ་རེད། །
༣ ལྷའི་བདག་དབང་གི་ཆ་ནས་རི་དྭགས་སྲུང་སྐྱོབ་བྱེད་པ།
བོད་མིའི་འདུ་ཤེས་ལ་རི་སྐྱེས་སྲོག་ཆགས་རྣམས་ནི་ལྷའི་སྒོ་ཟོག་ཏུ་ངོས་
འཛིན་ཅིང་། མི་དང་སྲོག་ཆགས་མཉམ་གནས་བྱ་དགོས་པ་ནི་གཞི་བདག་གི་
བཀོད་སྒྲིག་ཡིན་པར་ངོས་བཟུང་ནས་ཕན་ཚུན་གནོད་པ་བྱེད་མི་རུང་བར་་་་་
འདོད། གངས་སེང་མཆོག་ཏུ་བརྩི་བ་འདི་བོད་ཀྱི་ཐུན་མོང་མ་ཡིན་པའི་ཁོར་
ཡུག་སྲུང་སྐྱོབ་དང་། ལྷག་པར་རི་དྭགས་སྲུང་སྐྱོབ་བྱེད་པའི་ཚབ་མཚོན་རང་
བཞིན་གྱི་ལྟ་བ་གལ་ཆེན་ཞིག་ཡིན། དེ་ལྟའི་བསམ་བློའི་ཆ་ནས་གླིང་རྗེ་གེ་སར་
ལ་གླིང་སེང་ཆེན་དུ་འབོད་པ་ལྟ་བུ་དང་། བོད་ཀྱི་ཡབ་མེས་ལ་ཕ་སྤྲེའུ་བྱང་
ཆུབ་སེམས་དཔར་འབོད། ཆུ་སྐྱེས་སྲོག་ཆགས་ཡོད་ཚད་ནི་ཀླུ་ཡིན་ཞིང་། ཀླུ་ལ་
གནོད་པ་བྱས་ན་ཀླུ་ནད་འབྱུང་བར་དོགས་ནས་དེར་ཀླུ་བསང་འབུལ་བ་་་་་་་
སོགས་སྲུང་སྐྱོབ་ཀྱི་ཆོ་ག་ད་ལྟའང་མ་ཉམ་པར་བོད་ས་གནས་གང་ས་ནའང་་་་
དར་ཁྱབ་ཆེ་བར་ཡོད། དེར་བརྟེན་རི་རྒྱ་ཀླུང་རྒྱ་བསྡམས་ནས་རི་སྐྱེས་ཀླུང་
གནས་ཀྱི་སྲོག་ཆགས་ཀུན་ལ་མི་འཇིགས་པ་སྐྱབས་ཀྱི་སྦྱིན་པ་གཏོང་བ་འདི་་་་
སྔོན་གྱི་ཆོས་རྒྱལ་སྲོང་བཙན་སྒམ་པོའི་སྐབས་ནས་བྱུང་ཞིང་། ལྷག་པར་དུ་
«རབ་བརྟན་ཀུན་བཟང་འཕགས་ཀྱི་རྣམ་ཐར་》དུ་གསལ་བ་ལྟར་ན། ཉམ་
ཐག་སེམས་ཅན་རྣམས་སྲོག་གི་ཉེན་ཁ་ལས་སྐྱོབ་ཅིང་བག་ཕེབས་པར་འཚོ་་་་
བའི་ཆེད་དུ། ཟླ་བ་རེའི་དུས་བཟང་གསུམ་སྟེ་ཉ་སྟོང་ཚེས་བརྒྱད། དེ་བཞིན་
བོད་ཟླ་དང་པོ། གསུམ་པ། བཞི་པ། བརྒྱད་པ་རྣམས་ཀྱི་ཚེས་གཅིག་ནས་བཅོ་
ལྔའི་བར་དུ་འབྲོག་པ་རྣམས་ཀྱིས་དམར་ཁེ་ལ་མི་འགྲོ་བ་དང་། ཁྱི་ར་བ་རྣམས་
ཀྱིས་ཀྱང་གང་བྱུང་དུ་སེམས་ཅན་ལ་གནོད་འཚེ་བྱེད་མི་ཆོག་པའི་རི་རྒྱ་ཀླུང་་་་
- 167 -



ས་མཐོའི་བུ་མོ།
རྒྱ་སྡོམ་སྲོལ་རྒྱ་ཇེ་ཆེར་བཏང་བ་དང་(7)། དེ་རྗེས་རྒྱལ་དབང་ལྔ་པའི་དགའ་
ལྡན་ཕོ་བྲང་སྐབས་སུ་སྔར་སྲོལ་རྒྱུན་འཇགས་ལྟར་དར་སྤེལ་གནང་བ་རིམ་་་་་
བཞིན་ཉེ་རབས་ཀྱི་དམངས་གཙོ་བཅོས་བསྒྱུར་བར་དུ་གནས་ཡོད། །
བོད་མི་རིགས་ལ་མཚོན་ན་ལྷ་རིའི་ཁོར་ཡུག་བརྐོ་འདོན་མི་བྱེད་པ་དང་།
གཙང་བོ་བཙོག་བཟོ་མི་བྱེད་པ། རི་དྭགས་ཀྱི་སྲོག་མི་གཅོད་པ་སོགས་འཛེམ་
བྱ་སྣ་མང་ཡོད་པས། འདི་རིགས་ནི་ཕྱི་ཚུལ་གྱི་རྣམ་པ་ཙམ་ཞིག་མ་ཡིན་པར་
ནང་སེམས་གྱི་བག་ལ་འཇགས་པའི་རིག་གནས་ཀྱི་བསམ་བློ་འགྱུར་བ་མེད་པ་་
ཞིག་ཡིན། འཛེམ་བྱ་འདི་དག་ལ་སྲོལ་རྒྱུན་རིག་གནས་ཀྱིས་བཀག་སྡོམ་བྱས་ཏེ་
དེའང་ནང་སེམས་ཀྱི་འདུ་ཤེས་དང་བྱ་སྤྱོད་རྣལ་མ་ཞིག་ཏུ་གྲུབ་ཡོད། དཔེར་
ན༑ 《གླིང་གེ་སར་སྒྲུང་》ལས། “ རྩྭ་ཟོས་པ་ལས་ནི་རྫིས་པ་སྡུག །ཆུ་བ ཏུང་བ་
ལས་ནི་རྙོག་པ་སྡུག །”(8) ཅེས་ཁོར་ཡུག་ལ་མནོལ་བཙོག་མི་རུང་བའི་བསམ་
བློ་བསྟན་ཡོད། །
གཞན་ཡང་བོད་ཀྱི་བསྟན་བཅོས་རྙིང་པ་རྣམས་ལས། རི་དང༌། ཆུ་དང་།
རྡོ་དང་། ཤིང་སོགས་ལ་ལྷ་ཀླུ་གཉན་སོགས་སྡེ་བརྒྱད་ཀྱི་སེམས་ཅན་དུ་མ་
གནས་ཡོད་པ་དང་། དེ་དག་ནི་མི་དང་འདྲ་བར་རང་བྱུང་ཁམས་ཀྱི་བདག་པོ་
ཡིན་པས། དེ་དག་ལ་སྲུང་སྐྱོབ་དང་མཆོད་བཀུར་བྱ་དགོས་པ་ལས། གཏོར་
བ ཤིག་དང་ཕོག་ཐུག་གཏོང་མི་རུང་བ་དང་། གལ་ཏེ་འཛེམ་བྱ་འདི་དག་ལ་
རྒྱབ་འགལ་གྱི་སྤྱོད་སྟངས་སྤེལ་ན། མིའི་རིགས་ཀྱིས་འགོག་ཐབས་མེད་པའི་
རང་བྱུང་གནོད་འཚེ་ཤ་འོད་དང་། གངས་ཐན། རི་ཉིལ། ས་འགུལ་སོགས་ཐན་
པ་སྣ་ཚོགས་འབྱུང་ངེས་པར་གསུངས་ཡོད་དེ། «གཙང་མ་ཀླུ་འབུམ་ཞེས་བྱ་
བ་»ལས། “ ས་བདག་རྡོ་ལ་གནས་པ་ཡོད་དོ། །ས་བདག་ཆུ་ལ་གནས་པ་ཡོད་
དོ༑ །ཀླུ་འབྲོག་དང༌། ཀླུ་སྲིན་དང་། གཏོད་དང་གཟེད་ཀྱི་སྡེ་རྣམས་ཀྱིས་ཕྱོགས་
མཚམས་ཁྱབ་པར་གནས་པ་ཡོད་དོ། །”(9) ཞེས་དང་། “ ས་རྒོད་དང༌། རྡོ་རྒོད་
- 168 -



སྤྱིའི་དེབ་གྲངས་གསུམ་པ།
དང་། ཤིང་རྒོད་དང་། རྩི་རྒོད་དང་། ཆུ་རྒོད་སྐྱོགས་ཀྱིས་མ་བཅུས་པ་ལ་ཀླུ་
གནས་སོ། །རྫིང་རྙིང་པ་ལ་ཀླུ་གནས་སོ། །དུར་ཆད་རྙིང་པ་ལ་ཀླུ་གནས་སོ། །ལྷ་
མ་སྲིན་མ་བྱེ་བའི་དུས་ཀྱི་ལྷ་ཁང་མཆོད་རྟེན་དང༌། གྱང་རྡོ་དང་རྩིག་རྡོ་ལ་ཀླུ་
གནས་སོ། །དེ་ལྟར་གནས་པར་གྱུར་པ་རྣམས་ཀྱི་སར། ས་གཉན་བརྐོ་བ་དང་།
རྡོ་གཉན་འདོན་པ་དང་། ཤིང་གཉན་བཅད་པ་དང་། ཆབ་གཉན་བཅུས་པ་
དང་། རྩི་གཉེན་བྲེགས་པ་དང༌། ཤིང་གཉན་གཅད་ནས་འདོན་པ་དང༌། ས་ལ་
གཏར་ག་དང༌། ས་རི་མེ་བཙའ་དང་། ས་གསེངས་པ་དང་། སའི་སྐར་ཁུང་
དང་། ས་ལ་ཚ་བའི་ཐུར་མ་དང་། གྲང་བའི་ཐུར་མ་དང་། རྒྱ་མཚོའི་གོས་
བཤུས་པ་དང་། རི་བོའི་སྟོབས་དབུག་པ་དང་། ཕྱོགས་མཚམས་འཁྲུལ་པའི་
མཁར་ལེན་དང༌། དྲག་པོའི་ལས་བྱས་ནས་ལུས་འཛའ་བ་དང་རེངས་པར་བྱེད་
དོ༑ །ལོངས་སྤྱོད་དང་དབང་ཐང་དང་ཚེ་ལ་རྐུ་བར་བྱེད་དོ། །”o ཞེས་དང་།
ཡང་༑ “....རྒྱ་མཚོ་ཆེན་པོ་སྐམ་པར་བྱེད་དོ། །ཚལ་ཁམས་སྔོན་པོ་ཡང་སྐམ་
སྟེ་འགྲོའོ། །སྐྱེད་ཤིང་ཡང་སྐམ་ཏེ་འགྲོ། སེམས་ཅན་ཡོངས་ཀྱང་སྐམ་ཏེ་འགྲོའོ། །
”a) ཞེས་དང༌། རང་བྱུང་ཁམས་ཀྱི་སྐྱེ་ཁམས་ཁོར་ཡུག་སྲུང་སྐྱོབ་ལེགས་པོ་
ཐུབ་ན་འཇིག་རྟེན་ཁམས་སུ་འགྲོ་བ་བདེ་ཞིང་། ཆར་ཆུ་དུས་སུ་འབབ། ལོ་
ཕྱུགས་རྟག་ཏུ་ལེགས་པར་གསུངས་ཏེ། “ དེ་ནས་བོད་ཁམས་ཡོངས་སུ་བདེའོ། །
ཆར་ཆུ་ཡང་དུས་སུ་འབེབས་སོ། །ལོ་ཕྱུགས་ཀྱང་རྟག་ཏུ་ལེགས་སོ། །”d2 ཞེས་
གསུངས་པ་ལྟར་རོ། ། །
དེར་བརྟེན། བོད་ཁུལ་གྱི་ས་ཁམས་དང་། རང་བྱུང་ཁོར་ཡུག་ལ་མི་རིགས་
རིག་གནས་ཀྱི་ཐུན་མོང་མ་ཡིན་པའི་ཆ་ནས་སྲུང་སྐྱོབ་བྱ་དགོས་པ་སྟེ། མཐོ་
སྒང་གི་ཐུན་མོང་གི་རང་བྱུང་ཁོར་ཡུག་ལ་མཐུན་སྦྱོར་གྱི་ལམ་ལུགས་ཤིག་་་་་་
འཛུགས་སྐྲུན་བྱས་ནས་རང་བྱུང་ཁོར་ཡུག་དང་མི་རིགས་རིག་གནས། སྤྱི་
ཚོགས་དཔལ་འབྱོར་བཅས་མཐུན་འབྱོར་མངོན་འགྱུར་ཡོང་བ་བྱ་དགོས། ཐོག་
- 169 -



ས་མཐོའི་བུ་མོ།
མར་མི་རིགས་ཞིག་འཕེལ་རྒྱས་རྒྱུན་མཐུད་བྱ་དགོས་ན་སྲོལ་རྒྱུན་རིག་གནས་་་
མ་ཉམས་པའི་རྨང་གཞིའི་ ཐོག་ནས་དམིགས་ཡུལ་མངོན་འགྱུར་བྱ་དགོས།
བོད་ཀྱི་སྲོལ་རྒྱུན་རིག་གནས་རྒྱུན་འཛིན་བྱེད་པར་ཐོག་མར་རིག་གནས་པ་་་་་
གསོ་སྐྱོང་བྱེད་པའི་སློབ་གསོའི་ཆ་རྐྱེན་འཐུས་ཚང་ཞིག་དགོས། བོད་ཀྱི་སྲོལ་
རྒྱུན་རིག་གནས་མ་ཉམས་བར་དུ་སྐྱེ་ཁམས་རིག་གནས་ཀྱང་ཉམས་མི་སྲིད་་་་་
པས༑ ང་ཚོས་སྲོལ་རྒྱུན་རིག་གནས་འཛིན་སྐྱོང་སྤེལ་གསུམ་བྱས་ཏེ། མིའི་རིགས་
ལ་བདེ་སྐྱིད་ལྡན་པའི་དག་ཞིང་ཞིག་བསྐྲུན་པར་འབད་འབུངས་བྱ་དགོས་པ་་་
ནི་ང་ཚོའི་འོས་བབས་ཤིག་ཏུ་གྲུབ་འདུག །
དཔྱད་གཞིའི་ཡིག་ཆ།
(1)《ཕུའུ་ཝུན་ཁྲིན་གསུང་རྩོམ་གཅེས་བ ཏུས།»
(2)《དུང་དཀར་བློ་བཟང་འཕྲིན་ལས་ཀྱི་གསུང་རྩོམ་ཕྱོགས་བསྒྲིགས།》ཀྲུང་
གོའི་བོད་རིག་པ་དཔེ་སྐྲུན་ཁང་གིས་༡༩༩༨ ལོར་པར་དུ་བསྐྲུན།
(3) «མར་ཁེ་སུའི་གསུང་རྩོམ་ཕྱོགས་བསྒྲིགས།»
(4) 《རྒྱལ་རབས་གསལ་མེ།» ཤོག་ངོས་༥༥ན་གསལ། མི་རིགས་དཔེ་སྐྲུན་ཁང་
གིས་༢༠༠༥ ལོར་པར་དུ་བསྐྲུན། །
(5) «སྤྱོད་འཇུག» ཤོག་ངོས་༣༤ན་གསལ། མཚོ་སྔོན་མི་རིགས་དཔེ་སྐྲུན་ཁང་
གིས་༢༠༠༢ལོར་པར་དུ་བསྐྲུན། །
(6) «བོད་ཀྱི་སྔ་རབས་ཁྲིམས་སྲོལ་ཡིག་ཆ་བདམས་བསྒྲིགས།》ཤོག་ངོས་༨༠་་་་
གསལ༑ བོད་ལྗོངས་མི་དམངས་དཔེ་སྐྲུན་ཁང་གིས་བསྐྲུན།
(7)«རབ་བརྟན་ཀུན་བཟང་འཕགས་རྣམ་ཐར།» ཤོག་ངོས་༢༦༢ན་གསལ།
བོད་ལྗོངས་མི་དམངས་དཔེ་སྐྲུན་ཁང་གིས་བསྐྲུན།
(8) «ཧོར་གླིང་གཡུལ་འགྱེད།» སྨད་ཆ་ཤོག་ངོས་༤༣ན་གསལ། མཚོ་སྔོན་མི་
- 170 -



སྤྱིའི་དེབ་གྲངས་གསུམ་པ།།
རིགས་དཔེ་སྐྲུན་ཁང་གིས་༢༠༠༢ལོར་པར་དུ་བསྐྲུན།
(9) «ཀླུ་འབུམ་དཀར་ནག་ཁྲ་གསུམ།» སྡེ་དགེའི་ཤིང་པར་ཤོག་ངོས་༣ ༨ པར་གསལ།
00 «ཀླུ་འབུམ་དཀར་ནག་ཁྲ་གསུམ།» སྡེ་དགེའི་ཤིང་པར་ཤོག་ངོས་༤༤པར་གསལ།
d) «ཀླུ་འབུམ་དཀར་ནག་ཁྲ་གསུམ།» སྡེ་དགེའི་ཤིང་པར་ཤོག་ངོས་༤༥༠ པར་གསལ།
02 «ཀླུ་འབུམ་དཀར་ནག་ཁྲ་གསུམ།» སྡེ་དགེའི་ཤིང་པར་ཤོག་ངོས་༤༥༢ པར་གསལ།
- 171 -



དཔེ་སྒྲིག་འགན་འཁུར་པ། ཚངས་པོ། །
༄༅། །ས་མཐོའི་བུ་མོ།
དེབ་གསུམ་པ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཀོང་དབྱི་པར་འདེབས་ཚད་ཀུང་སིས་དཔར་བཏབ།
སྤྱི་ལོ་༢༠༡༠ ལོའི་ཟླ་༥ པར་པར་གཞི་དང་པོ་བསྒྲིགས།
སྤྱི་ལོ་༢༠༡༠ ལོའི་ཟླ་༥པར་པར་ཐེངས་དང་པོ་བཏབ།
དཔར་གྲངས། ༠༠༠༡༢༥༠༠
ISBN978-7-80253-2571/I. 100
དེབ་རེར་སྒོར། ༡༦. ༥༠



责任编辑:聪博
图书在版编目(CIP)数据
高原姑娘,第3辑:藏文
百慈藏文古籍研究室编,- 北京:
中国藏学出版社,2010.5
ISBN 978-7-80253 - 257 -1
1.高 … [,百 … .
(1)诗歌 - 作品集-中国 - 当代 - 藏语
(2)散文-作品集 - 中国 - 当代 - 藏语
IV.1217.1
中国版本图书馆CIP数据核字(2010)第079661号
高原姑娘
第3辑
百慈藏文古籍研究室编
中国藏学出版社出版发行
北京广益印刷有限公司印刷
开本:787×1092毫米1/16 印张:11.5
2010年5月第1版 2010年5月第1次印刷
印数:0001-2500册
书号:ISBN978-7-80253257-1/1.100
定价:16.50元



སློབ་མ་འཇམ་དབྱངས་ལྷ་མོ་ནི། མདོ་སྨད་རྨེ་བའི་རྩྭ་ཐང་
དུ་ཚེ་སྲོག་གི་མྱུ་གུ་འབུས་ཏེ། དབུས་འགྱུར་ལྷ་ལྡན་གྲོང་ཁྱེར་
ནས་ཤེས་རིག་གི་འདབ་ལག་རྒྱས། དེའང་ཁོང་གི་ཆེད་དུ་མ་
འཕངས་པའི་ཟུར་མིག །ཟོལ་གྱིས་མ་བཅོས་པའི་འཛུམ་དཀར།
རྫ་སྤྱམ་དང་ཁེངས་དྲེགས་སྤངས་པའི་ཡ་རབས་བབ་ཆགས་ཀྱི་་
གཤིས་རྒྱུད་བཅས་ཀྱིས་ས་མཐོའི་མཛེས་མའི་དམིགས་བསལ་གྱི་
ཡོན་ཏན་ཡོད་ཚད་ཀྱི་རྩེ་མོར་བསྙེགས། ད་དུང་ཁོ་མོས་བསླབས་
ཤིང་སྦྱངས་པ་ལ་མ་བལྟོས་པར་ཨ་མའི་པང་ནས་རང་ཆས་སུ་་་་
འཁྲུངས་པའི་སྙན་པའི་སྐད་ངག་དང༌། མཛེས་སྒེག་གི་སྐུ་
གཟུགས། ལང་ཚོའི་ཟིལ་ཤུགས་བཅས་ཀྱིས་ནམ་མཁའི་ལྷ་མོའི་
རྗེས་སུ་རྐང་པ་འཇོག་ཅིང༌། དེ་ལས་ཀྱང་རིན་ཐང་ཆེ་བ་ཞིག་ནི།
ཁོ་མོའི་ལྷད་མེད་རྣམ་དག་གི་མི་གཤིས་དྭངས་མོ་འདི་ཡིན་ཏེ།
དེ་ཡང་ཁོང་གི་ནང་སེམས་ཀྱི་འཇིག་རྟེན་ཡང་ཞི་དུལ་བ་་་་་་་་
ཆགས། ངོ་ཚ་ཁྲེལ་ཡོད། གཤིས་འཇམ་བག་ཕེབས། ཡ་རབས་
ཚུགས་ཐུབ། དྲང་བདེན་གཞུང་བཟང་སོགས་ངང་རྒྱུད་བཟང་པོ་
འབའ་ཞིག་གིས་གྲུབ་ཡོད་པར་འདྲིས་ཤིང་འགྲོགས་པའི་ལོ་ཟླའི་
ནང་མངོན་གསལ་དུ་རྟོགས་ཤིང་མྱངས་པས་ན། ཁོ་མོ་ནི་མཛེས་
མཛངས་གཉིས་ལྡན་ཞིག་ཡིན་པ་མ་ཟད། ངག་རིག་གི་སྒྱུ་རྩལ་ལ་
བྱང་བའི་གླུ་མ་དང་། འཇམ་མཉེན་ཕྱག་གི་སྨྱུག་རྩེ་སྐྱེན་པའི་
རྩོམ་པ་པོ་ཞིག་ལགས་པས་ཁོང་གི་ངག་དང་ཕྱག་ལས་འཁྲུངས་་་
པའི་གྱེས་ཕྱག་ཐེངས་གཅིག་གི་ན་ཟུག» «སེམས་འཕྲེང་བའི་
སྐྱེས་མ་» 《ཨ་མ་དྲན་གླུ་”སོགས་དང་། གཟུགས་ལྡན་འོད་སྡེར་
ཉི་གཞོན་ལས་མངོན་པའི་«ང་ཚོ་མདུན་དུ་འགྲོ» «དུས་བཏབ་
ཀྱང་མ་འཛོམས་པ་» «སྙིང་གི་མཛའ་འཕྲིན་》སོགས་མིག་ཡིད་
རྣ་བའི་དགའ་སྟོན་དུ་སྤེལ་བཞིན་པའོ། །
ཞེས་《ས་མཐོའི་བུ་མོ་》རྩོམ་སྒྲིག་ཁང་ནས།



མི་ཡི་རིགས་ལ་སྔར་ནས་ཕོ་མཆོག་མོ་དམན་གྱི་ལྟ་བ་ཞིག་ཡོད་ཀྱང་ཤེས་རིག་དར་བའི་
ཡུལ་མང་པོ་ཞིག་ལ་རིམ་བཞིན་འདྲ་མཉམ་གྱི་ལྟ་ཚུལ་ཆགས་བཞིན་ཡོད་པ་ནི་དགའ་འོས་
པ་ཞིག་རེད། གང་ལྟར་མི་ལུས་ཡིན་པ་འདྲ་མཉམ་དང་བདེན་དོན་གྱི་གནས་ལུགས་འཚོལ་
བའི་ཐོབ་ཐང་འདྲ་མཉམ་དུ་ཡོད་ཕྱིར། བོད་ཀྱི་ཞིང་འབྲོག་ཁུལ་དུ་ཡོད་པའི་བུ་མོ་དག་གིས་
ཀྱང་དྲང་བདེན་ཐོག་ཤེས་རིག་དང་འདྲ་མཉམ་སོགས་ལ་ངེས་པར་དུ་བརྩོན་ལེན་བྱ་འོས། །
IsBN 978-7-80253-257-1
9787802532571 >
6： 16.50 Oc
