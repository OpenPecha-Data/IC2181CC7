༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG14777
ImageGroup:
12PD18719
LCCN:
||2010325321
ISBN:
9787800579929 (v. 1) 9787800579936
|(v. 2) 9787802532571 (v. 3)
9787802534711 (v. 4)
Title:
ས་མཐོའི་བུ་མོ།
དུས་དེབ། )
sa mtho'i bu mo/ (dus deb/)
Author:
Descriptor:
n/a
Original Publication:
n/a;n/a
pe cin/
Place:
Publisher:
krung go'i bod rig pa dpe skrun khang/
2008-2012
Date:
Volume:
Total Volumes:
14
TBRC Pages:
Jo
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, Southwest University of Nationalities,
Chengdu, China.



ས་མ།།
སྤྱིའི་དེབ་གྲངས་གཉིས་པ།
ཀྲུང་གོའི་བོད་རིག་པ་དཔེ་སྐྲུན་ཁང་།



སྟོན་གྱི་ལོ་ཏོག་དཔྱིད་ཀྱི་ས་བོན་དང་།
མཁས་པའི་ཡོན་ཏན་དཀའ་ཚེགས་སྔོན་སོང་སྟེ།
མདོར་ན་རྒྱུ་ལ་མ་བརྟེན་འབྲས་བུ་ཞིག་
སྔ་ཕྱིའི་མཁས་པ་སུས་ཀྱང་བཞག་ཏུ་མེད།



ས་མཐའི་
ལུ་མ།
སྤྱིའི་དེབ་གྲངས་གཉིས་པ།



ཕུར་བུ་འཚམས་ལགས།



འཇམ་དབྱངས་ལྷ་མོ།
བྱམས་པ་ཆོས་སྒྲོན།
ཚེ་དབང་ལྷ་མོ།



བསྟན་འཛིན་ཆོས་མཚོ།
ཚེ་གཡང་ལྷ་མོ།



བྱམས་
འགྲུས།
བསོད་ནམས་གཡང་མཚོ།



ཤེས་རབ་དཔལ་གཡང་།
པད་གཡང་།



བསོད་
ཆོས་འཛོམས།
ནམས་
དབྱངས་
།
ry



སྔོན་དུ་འགྲོ་བའི་གཏམ།
སྒྲི
བོད་ཀྱི་དམངས་ཁྲོད་དུ་བུ་མོ་རྩོམ་པ་པོ་ཉུང་ཞིང་ཁྱད་པར་དུ་གཞོན་ནུ་དག་གིས་ལས་
ཞོར་དུ་བྲིས་པའི་རྩོམ་ཡིག་ནི་ཤིན་དུ་དཀོན། དེར་རྟེན་ང་ཚོའི་ཞིབ་འཇུག་ཁང་གི་བུ་མོ་འགའ་
ཞིག་གིས་ལས་ཞོར་དུ་བྲིས་པའི་རྩོམ་ཡིག་ཉུང་ཤས་ཤིག་ཕྱོགས་གཅིག་ཏུ་བསྒྲིགས་པ་ལ་ས་
མཐོའི་བུ་མོ་ཞེས་སུ་བཏགས་པའི་དཔེ་ཚོགས་འདི་ནི། ལོ་ན་ཕྲ་བའི་བུ་མོ་འདི་དག་གིས་གང་
བྱུང་དུ་བྲིས་པ་ལ་ཟབ་ཅིང་རྒྱ་ཆེ་བའི་ནང་དོན་མ་མཆིས་ནའང་། མེས་པོ་བཀའ་དྲིན་ཅན་གྱིས་
བཞག་པའི་རིག་གཞུང་ལ་བག་ཆགས་ཙམ་འཇོག་ཕྱིར་དང་། རང་རིགས་ཀྱི་གཞོན་ནུ་དག་ལ་
རང་ཉིད་ཀྱི་སྐད་ཡིག་རྩ་འཛིན་གྱི་སྐུལ་མ་བྱ་ཕྱིར་དུ་དམིགས་ཏེ་བྲིས་པ་ཡང་ཡིན་སྲིད། མི་ཡི་
རིགས་ལ་ཕོ་མཆོག་མོ་དམན་གྱི་ལྟ་ཚུལ་ཡོད་པ་ནི་བོད་ཙམ་མ་ཡིན་པར་གོ་ལ་ཧྲིལ་པོ་འདི་ལ་
སྔར་ནས་ཡོད་པའི་ སྲོལ་ངན་ཞིག་ཡིན་ཞིང་། ཤེས་རིག་དར་བའི་ཡུལ་མང་པོ་ཞིག་ལ་རིམ་
བཞིན་འདྲ་མཉམ་གྱི་ལྟ་ཚུལ་ཆགས་བཞིན་ཡོད་པ་ནི་དགའ་འོས་པ་ཞིག་རེད། གང་ལྟར་མི་ལུས་
ཡིན་པ་འདྲ་མཉམ་དང་། བདེ་བ་སྒྲུབ་ཐབས་དང་སྡུག་བསྔལ་སྤོང་ཐབས་སོགས་ཀྱི་ཐབས་ཚུལ་
དང་བདེན་དོན་འཚོལ་བའི་ཐོབ་ཐང་སོགས་འདྲ་མཉམ་དུ་ཡོད་ཕྱིར། བོད་ཀྱི་ཞིང་འབྲོག་ཁུལ་དུ་
ཡོད་པའི་བུ་མོ་དག་གིས་ཀྱང་དྲང་བདེན་ཐོག་ཤེས་རིག་དང་འདྲ་མཉམ་ཡོང་བ་ལ་ངེས་པར་དུ་
བརྩོན་ལེན་བྱ་འོས། འདྲ་མཉམ་གྱི་ལྟ་བ་ནི་ཕོ་མོ་ཙམ་མ་ཟད་སྲོག་ཆགས་ཀུན་གྱི་རིགས་ལ་ཡོད་
དགོས་ངེས་ཤིག་ཡིན་ཀྱང༌། དོན་དངོས་ཐོག་ཁ་ཙམ་མ་ཡིན་པར་ཐམས་ཅད་འདྲ་མཉམ་གྱི་ལྟ་
བ་དང་ལག་ལེན་ཡོད་པ་ནི་ཁ་ཞེ་ལག་གསུམ་མཚུངས་པའི་སངས་རྒྱས་པའི་ཆོས་ཉམས་ལེན་



བྱེད་པའི་གང་ཟག་ཉུང་ཤས་ཙམ་ཞིག་ཡིན་ནམ་སྙམ། འོན་ཀྱང་རི་བོང་ཅལ་འདྲོག་གི་དཔེ་ལྟར་
གཞན་ཟེར་རྗེས་བརྗོད་ལ་དགའ་བའི་རང་རིགས་ཀྱི་ཅོལ་ཆུང་བ་འགའ་ཞིག་གིས། ཕོ་མཆོག་མོ་
དམན་གྱི་ལྟ་བ་ནི་སངས་རྒྱས་པའི་ཆོས་ལུགས་ཀྱི་ཤུགས་རྐྱེན་ཡིན་ཟེར་བ་ནི་དོན་གྱི་ཟུར་ཙམ་
ཡང་མ་ཤེས་པར་ཟད་དེ། ཡོན་ཏན་ཅན་ལ་དད་གུས་དང་བཀུར་སྟི་སོགས་བྱེད་པ་ལ་འདྲ་མཉམ་
གྱི་ལྟ་སྟངས་མེད་པའི་སྐྱོན་མེད་ལ། སོ་ཐར་གྱི་ལམ་ལ་སློབ་སྐབས་ཉོན་མོངས་ཀྱི་གཉེན་པོ་
བསྟན་ཚུལ་ལ་མི་སྡུག་པ་སྒོམ་པ་སོགས་ཐབས་ལམ་དུ་མ་ཞིག་ཡོད་པ་ནི་ཕོ་མོ་ཀུན་ལ་གཅིག་
མཚུངས་ཡིན་ཞིང་། སོ་སོའི་རང་རྒྱུད་འདུལ་ཐབས་དང་ཆགས་སྡང་གི་གཉེན་པོ་བསྟན་ཚུལ་
ཙམ་ཞིག་ཡིན་པ་ལས་མཆོག་དམན་གྱི་ལྟ་སྟངས་ཡོད་པ་ནི་རྩ་བ་ནས་མ་ཡིན། མདོར་ན་འཇིག་
རྟེན་འདིར་སྔར་ནས་ད་བར་ཆེས་བློ་ཕམ་འོས་པ་ཞིག་ནི་ཐམས་ཅད་འདྲ་མཉམ་དང་དྲང་བདེན་
གྱི་ལྟ་བ་མེད་པ་འདི་ཡིན་ལ། འདི་ནི་ཉམས་གུད་དང་མི་བདེ་བ་ཀུན་གྱི་གཞི་རྩ་ཡང་ཡིན། སྟོན་
པ་ཐུགས་རྗེ་ཅན་གྱིས་མཚོན་པའི་རྒྱལ་བ་སྲས་དང་བཅས་པ་རྣམས་ཀྱིས་དམིགས་པ་སེམས་
ཅན་ཐམས་ཅད་ལ་དམིགས། རྣམ་པ་དེ་དག་ཀུན་སྡུག་བསྔལ་དང་བྲལ་ཏེ་བདེ་བ་ལ་འགོད་པར་
དགོངས་པའི་བྱ་བ་ཁོ་ན་ལྷུར་བླངས་པས། གསང་བ་གསུམ་གྱི་མཛད་པ་མཐའ་དག་སེམས་ཅན་
གྱི་དོན་ཁོ་ན་ལས་མ་འདས། དེ་ནི་ཕོ་མོ་ཙམ་མ་ཟད་སྲོག་ཆགས་པའི་སེམས་ཅན་ཀུན་ལ་འདྲ་
མཉམ་ཡིན་ཞིང་། དེ་ལྟ་བུའི་དམ་པ་རྣམས་ཀྱི་ལམ་བཟང་ལ་སློབ་མཁན་ཞིག་ཡིན་ནས་བཟུང་།
ཕྱི་ཚུལ་གོས་ཀྱི་ཁ་དོག་སོགས་ལ་དོ་སྣང་བྱེད་པ་ཙམ་མ་ཡིན་པར་ཐོག་མར་ལེགས་ཉེས་ཀྱི་དབྱེ་
འབྱེད་ཤེས་པར་བྱས་ནས། མི་ལུས་ལན་ཅིག་ཐོབ་པའི་དུས་འདིར་མི་ཚེའི་རིན་ཐང་དོན་མེད་དུ་
མ་སོང་བར་བཅོས་མིན་གྱི་གཞན་ཕན་དང་། སངས་རྒྱས་ཀྱི་བསྟན་པ་རིན་པོ་ཆེ་འདི་ཆོས་བརྒྱད་
སྒྲུབ་བྱེད་མ་ཡིན་པར། འདི་ནི་ཆོས་བརྒྱད་ཀྱི་གཉེན་པོ་དང་སེམས་ཅན་ཐམས་ཅད་ཀྱི་གནས་
སྐབས་དང་མཐར་ཐུག་གི་ཕན་བདེ་སྒྲུབ་བྱེད་ཀྱི་ལམ་མ་ནོར་བ་ཡིན་པར་ངེས་ཤེས་འདྲོངས་



ངེས་པར་བྱས་ཏེ། རྟག་ཏུ་དྲན་པ་དང་ཤེས་བཞིན་གྱི་སྒོ་ནས་བག་ཡོད་པ་ཞིག་བྱ་རྒྱུ་དང་། ཐམས་
ཅད་འདྲ་མཉམ་གྱི་ལྟ་སྟངས་ཡོད་ལ་ཡོན་ཏན་ཅན་ལ་གདེངས་འཇོག་དང་བརྩི་བཀུར་ཡང་ཡོད་
པ་གལ་ཆེ། ཡོན་ཏན་ཅན་ཞེས་པ་ནི་རང་མཐོང་ཆུང་ཞིང་ཤེས་རིག་ལྡན་པ། བྱམས་བརྩེ་དྲང་
བདེན་དང་འདྲ་མཉམ་གྱི་ལྟ་བ་ཡོད་པ། གཞན་གྱི་བདེ་སྡུག་ལ་བཅོས་མིན་གྱི་སེམས་ཁུར་དང་
གཞན་དོན་ཁོ་ན་བསམ་པ། ཁ་ཙམ་མ་ཡིན་པར་དོན་ངོ་མའི་སྟེང་ནས་གཞན་དོན་ལག་ལེན་ཕེར་
མཁན་ཞིག་ཡིན་དགོས་ལ། ལེགས་ཉེས་ཀྱི་རྣམ་གཞག་ཐམས་ཅད་བསམ་པ་བཟང་ངན་ཁོ་ན་
ལ་རག་ལས་པས་ན་སུ་དང་གང་ཞིག་ཡིན་ཡང་། རྒྱ་ཆེའི་མང་ཚོགས་དང་སྤྱི་དོན་ལ་ཕན་སེམས་
དང༌། གཞན་གཅེས་ཀྱི་བསམ་པ་རེ་ངེས་པར་དུ་ཡོད་དགོས་པ་ནི་གནད་ཀྱི་དམ་པ་ཡིན། སྒེར་
སེམས་ཁོ་ན་ལས་མི་དམངས་ཀྱི་ཁེ་ཕན་དང་འགྲོ་བའི་བདེ་སྡུག་ལ་སེམས་ཁུར་དང་བསམ་རྒྱུ་
ཅི་ཡང་མེད་པ་མ་ཟད། ཕྱི་ཚུལ་གྱི་རྣམ་པ་མཛེས་ཤིང་རྣ་བར་སྙན་པའི་ཚིག་སྐམ་རེ་ཟུང་ཁ་ལ་
ཁྱེར་ཤེས་པ་ཙམ་མ་ཡིན་པར། དོན་ལག་ལེན་དངོས་ཀྱི་ཐོག་ནས་ཁ་ཡོད་ལག་ཡོད་གཅིག་བྱ་རྒྱུ་
ནི་སྙིང་གི་རེ་བ་གཅིག་པུ་དེ་ཡིན། བདག་ཀྱང་མི་ལུས་ཀྱི་རྣམ་པར་གྲུབ་པའི་སྒྱུ་མའི་འཕྲུལ་
འཁོར་གྱི་བེམ་པོ་འདི་ཉིད། ཆགས་སྡང་མི་དགེ་བའི་རྟོག་ཚོགས་ཀྱི་དབང་དུ་སོང་བའི་རྣམ་ཤེས་
ཕྲ་མོས་བར་མེད་དུ་ཁ་ལོ་བསྒྱུར་བ་མ་ཟད། རང་དོན་གྱི་ཟུར་ཙམ་ཡང་མ་ནུས་པར་གཞན་དོན་
ཞེས་པའི་ཚིག་སྐམ་བཤད་པ་ལ་དགའ་བས། དགའ་ཕྱོགས་ཀྱི་གཏམ་ཞིག་བཤད་པའི་གོ་སྐབས་
འདི་ཡང་དམ་འཛིན་དུ་བྱས་ནས་བྲིས་པའོ།།
མང་ལ་
ཕྲན་འགྲོ་འདུལ་རྡོ་རྗེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
2008ལོ་ཟླ་1ཚེས་26ཉིན་ཕུལ།



سی ای او



དཀར་ཆག
གདན་ས་
དབྱངས་ཅན་ལྷ་མོ་ལ་བསྟོད་པ།… . . .ཚེ་རིང་མཚོ་ལྡན། 3
བཤེས་གཉེན་ལ་བསྟོད་པ།………………… . བྱམས་པ་བརྩོན་འགྲུས། 5
སྨན་དང་སྨན་པའི་བར་གྱི་འཁོན་གླེང་།………………..ཚེ་གཡང་ལྷ་མོ། 7
དོན་གཞན་བཀོད་པའི་རྒྱན།…………………………………….. བྱམས་པ་བརྩོན་འགྲུས། 18
དཔྱིད་དཔལ་བསུ་བའི་ཕོ་ཉ།……………………………………..དབྱངས་ཅན། _21
ཐོར་རྩོམ་མུ་ཏིག་ཟེགས་མ།…………………………………………………………· ལྷ་སྐྱིད། _22
ཁོ་མོའི་བརྩོན་འགྲུས།
དབྱངས་ཅན། _24
རྣམ་རྟོག་གི་རི་མོ་ཐུང་ཐུང་། .. … རིན་ཆེན། _26
བརྗེད་པ་དཀའི་ཉིན་ཞིག །………………………………………… ཚེ་རིང་སྒྲོལ་མ། 30
རྩམ་པ།
……………….…….• ལྷག་པ། 32
རེ་འགའ་ཙམ།…………………………………………… ཕུན་ཚོགས་སྒྲོལ་མ། 34
བསྟོད་ཚིག་མེ་ཏོག་དཀར་པོའི་ཕྲེང་བ།……………….ཤེས་རབ་དཔལ་དབྱངས། 36
ཨ་མའི་ལས་དབང་། །……………………………………….. ཕུན་ཚོགས་སྒྲོལ་མ། 38
ཐོར་རྩོམ་བློ་ཡི་རང་སྒྲ།……… … . ཚེ་རིང་ཆོས་སྒྲོན། 40
ཕོ་བྲང་པོ་ཏ་ལ།
དཀོན་མཆོག 42
དབྱར་གྱི་ལྷ་མོའི་རྟོགས་བརྗོད། ……………………………….དཀོན་མཆོག 43
གསལ་བྱེད་ཀྱི་རྒྱན།…………………………………………………. ཚེ་རིང་ཆོས་སྒྲོན། 45
ཀ་བཤད་སྙིང་གཏམ་གྱི་ཟེགས་མ།………………. མིག་དམར་གཡང་འཛོམས། 49



མཛའ་འཕྲིན་དཔྱིད་ཀྱི་བུ་མོའི་རྒྱང་གླུ། · མིག་དམར་གཡང་འཛོམས། 51
འགོག་རྒྱན་གྱི་དཔེར་བརྗོད།…………………………. མིག་དམར་གཡང་འཛོམས། 53
དུས་ཚོད།
· ཚེ་སྒྲོན། 60
ང་ཡི་ཕ་ཡུལ།………………… …… . བསམ་གཏན། 62
དྲིན་ཆེན་ཨ་ཕར་ཕུལ་བའི་སེམས་འཕྲིན།…………… … ཚེ་རིང་སྒྲོལ་མ། 64
ང་ཡི་ཀྱག་ཀྱོག་གི་ལམ་བུ་རིང་མོ།………………………………………. ཡེ་ཤེས་ལྷ་མཚོ། 68
གཞན་ཡུལ་དུ་འབྱོར་སྐབས་ཀྱི་ཚོར་སྣང་།… ཡེ་ཤེས་ཆོས་མཚོ་། 73
རྟོག་ཚོར་གྱི་འགྱུར་སྣང་།…………………………………………. རིན་ཆེན་བདེ་སྐྱིད། 75
དབེན་ལྗོངས་ཀྱི་དཔྱིད་དུས།……………………………………. ཚེ་དབང་ལྷ་མོ། 77
ཕ་ཡུལ་ལ་བཅངས་པའི་བརྩེ་སེམས།…………………………… པདྨ་ལྷ་མོ། 79
སེམས་འཕྲེང་བའི་སྐྱེས་མ།………………………………………….. འཇམ་དབྱངས་ལྷ་མོ། 81
ཞབས་བྲོ་ལ་དགའ་བའི་ཁམས་པ་བ།………………… བསོད་ནམས་གཡང་མཚོ། 84
ཨ་མ་ལགས་ངའི་ཁྱེད་ཉིད་དྲན་བྱུང་།……………………………………………..ཞེ་སྐྱིད། 87
ཕ་ཡུལ་དང་བྲལ་ཉིན་གྱི་ཞོགས་པ།……………………………………….་ཞེ་སྐྱིད། 89
ཆར་རླུང་ཁྲོད་ཀྱི་བྱིའུ་ཆུང་ཆུང་།………………………………………་ཆོས་འཛོམས། 91
ཀ་བཤད་རེ་བའི་འབོད་སྐུལ།………………………………. ཕུར་བུ་མཚམས་ལགས། 93
ཨ་མ་ལགས་ཁྱེད་ངའི་ནོར་བུ་ཡིན…
པད་གཡང་། 95
ཨ་མ་དྲན་པའི་སྐྱོ་སྣང་།……………………………………………. བསྟན་འཛིན་ཆོས་མཚོ། 97
དུས་བཞི་འགྱུར་བས་སྐྱེས་མ་དྲན།……………………… བྱམས་པ་ཆོས་སྒྲོན། 99
སློབ་གྲྭའི་རང་གཏམ།………………………… ………. བསོད་ནམས་གཡང་ཅན། 102
ཨ་གསར་ཅན་གྱི་སྙིང་གྲོགས།…………………… . སྤེན་པ་སྒྲོལ་མ། 103



སྔ་འགྱུར་རྒྱུད་འབུམ་རིན་པོ་ཆེའི་ངོ་སྤྲོད་མདོར་བསྡུས།
.……...………………. ཤེས་རབ་དཔལ་གཡང་། 105
ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྒྱུད་ཀྱི་མཚམས་
སྦྱོར་མདོར་བསྡུས།……… ……………… .དབྱངས་ཅན། 111
དབུས་ཀྱི་ཆོས་སྡེ་ཆེན་པོ་དྲུག་གི་ངོ་སྤྲོད་མདོར་བསྡུས། ལྷ་སྐྱིད། 118
རྒྱལ་སྲས་ཐོགས་མེད་བཟང་པོའི་རྣམ་ཐར་བཀླགས་པའི་ཚོར་སྣང་། །
…………………………………. ཕུན་ཚོགས་སྒྲོལ་མ། 125
མྱང་ཡུལ་གྱི་གཏམ།………………………… . བྱམས་པ་བརྩོན་འགྲུས། _130
འབྲས་སྤུངས་དཔེ་མཛོད་དཀར་ཆག ………………………. ཚེ་སྒྲོན། 136
ལོ་ཆེན་བཻ་རོ་ཙཱ་ནའི་བསྒྱུར་རྩོམ་སྐོར་ཞིག་་་ མིག་དམར་གཡང་འཛོམས། 140
བཀའ་བརྒྱུད་རྣམ་གཉིས།
དཀོན་མཆོག 150
སྔ་འགྱུར་བཀའ་མའི་བྱུང་རིམ་གྱི་ངོ་སྤྲོད་མདོར་བསྡུས།
.……………. ཚེ་རིང་སྒྲོལ་མ། _154
རྔོག་དང་རྡོག་གི་ཁྱད་པར་ལས་འཕྲོས་པའི་གཏམ།…….. ཚེ་རིང་ཆོས་སྒྲོན། 165
རྒྱན་མདོ་གསལ་བའི་ཊིཀྐ་ཞེས་བྱ་བའི་ངོ་སྤྲོད།…… བསམ་གཏན། 171
གནས་བརྟན་བཅུ་དྲུག་གི་བྱུང་བ་མདོར་བསྡུས།………… . ཚེ་རིང་སྒྲོལ་མ། 174
བྱང་དཀར་དགོན་དུ་དཔེ་རྙིང་སྲུང་སྐྱོབ་ཏུ་ཕྱིན་པའི་སྐོར་བཀོད་པ།
.….. བསོད་ནམས་གཡང་མཚོ། 187
སྒོ
8
)



སྤྱིའི་དེབ་གྲངས་གཉིས་པ།
༄༅། །དབྱངས་ཅན་ལྷ་མོ་ལ་བསྟོད་པ།
ཚེ་རིང་མཚོ་ལྡན།
ནག་ཆུ་འབྲི་རུ།
ཟླ་གཞོན་ལང་ཚོ་རྒོད་པའི་དུང་མདོག་མ། །
ཤེས་རིག་འདབ་སྟོང་རྒྱས་པའི་མཁྱེན་ཡངས་མ། །
རིག་བྱེད་འགྱུར་ཁུག་རྫོགས་པའི་དབྱངས་ལྡན་མ། །
ཉིན་མཚན་ཀུན་ཏུ་འབོད་དོ་ལྷ་མོ་ཀྱེ། །
གནག་སྣུམ་ལན་བུ་འཆང་བའི་ཡིད་འཕྲོག་མ། །
སྤྱན་ཟུང་བུང་བ་གཞོན་ནུའི་མཛེས་ལྡན་མ། །
ལེགས་བཤད་རྒྱུད་མང་དཀྲོལ་བའི་གར་མཁན་མ། །
སྙིང་ལ་མཛའ་བའི་ལྷ་མོ་གང་དུ་བཞུགས། །
སྨྱུག་མའི་ལྕུག་ཕྲན་གསར་པའི་གཟུགས་ལྡན་མ། །
འཛུམ་པའི་ཞལ་རས་སྟོན་ཟླ་སྐྱེངས་བྱེད་མ། །
མུ་ཏིག་ཚེམས་དཀར་རྒོད་པའི་ཚངས་སྲས་མ། །
མཛེས་སྡུག་དཔལ་འདིས་ཆགས་བྲལ་ཡིད་སེམས་གཡོ། །
ལང་ཚོའི་ནུ་ཁུར་ལྕི་བའི་སྒེག་ལྡན་མ། །
མགྲིན་དབྱངས་འགྱུར་ཁུག་རྫོགས་པའི་ཡིད་འོང་མ། །
༡



ས་མཐོའི་ བུ་མོ།
སྐེད་སྐབས་འཁྲི་ཤིང་གཡོ་བའི་ལྕུག་ལྡན་མ། །
ཟླ་བའི་སྲིང་མོ་སྐྱེ་རྒུས་ཡི་གར་འོང་། །
སྒེག་མཛེས་ལྷ་མོའི་དབུས་ཀྱི་མིག་ཡངས་མ། །
ལང་ཚོའི་ཟིལ་ཤུགས་དར་བའི་ཁེངས་ལྡན་མ། །
འགྲོ་ཀུན་ཡིད་སེམས་འགུགས་པའི་འཕྲུལ་ལྡན་མ། །
སྲིད་ཞིའི་མཛེས་སྡུག་གཅིག་བསྡུས་མི་མ་འཕྲུལ། །
ལུས་ཅན་ཡོངས་ལ་ཕན་པའི་སེམས་འཆང་མ། །
ཚེ་རབས་ཀུན་ཏུ་དགེ་བའི་ལས་མཛད་མ། །
གཏན་བདེའི་ས་ལ་འཁྲིད་པའི་ལམ་མཁན་མ། །
བློ་གྲོས་སྣང་བ་སྩོལ་ཅིག་དབྱངས་ཅན་ལྷ། །
མཐོང་བས་ཡིད་སེམས་འཕྲོག་པའི་གཞོན་ནུ་མ། །
བྱམས་བརྩེའི་ཕྱི་ཐག་རིང་བའི་གཤིས་བཟང་མ། །
ངག་རིག་སྙིང་ཁོངས་སིམ་པའི་བདེ་སྟེར་མ། །
མ་ལུས་འགྲོ་བའི་གཉེན་གཅིག་ཁྱོད་མིན་སུ། །
བྱམས་བརྩེའི་ཉི་འོད་འཁྱིལ་བའི་སེམས་མཐུན་མ། །
ངང་རྒྱུད་ཆུ་ལས་རིང་བའི་མཛའ་བཤེས་མ། །
རྣམ་དག་འཕྲིན་ལས་བཟང་པོས་འགྲོ་འདྲེན་མ། །
ད་དུང་འགྲོ་ལ་རྗེས་བརྩེའི་སེམས་མ་དོར། །



སྤྱིའི་དེབ་གྲངས་གཉིས་པ།
བཤེས་གཉེན་ལ་བསྟོད་པ།
བྱམས་པ་བརྩོན་འགྲུས།
གཞིས་རྩེ་རྣམ་གླིང་།
སྔོན་སྦྱང་རྩལ་གྱིས་བློ་གྲོས་ལུས་རྒྱས་ཤིང་། །
རྣམ་དཔྱོད་སྡེར་རྣ་གཤོག་རྩལ་ཆེར་ལྡན་པའི། །
མ་རིག་སྦྲུལ་ནག་ཟ་བའི་སྟོབས་པོ་ཆེ། །
བཤེས་གཉེན་མཁའ་ལྡིང་དབང་པོ་རྒྱལ་གྱུར་ཅིག །
བློ་གྲོས་ལྷ་ལམ་ཡངས་པའི་དཀྱིལ་འཁོར་ངོས། །
རྣམ་དཔྱོད་ཆུ་འཛིན་སྟུག་པོར་དཀྲིགས་བྱས་ནས། །
ལེགས་བཤད་གྲུ་ཆར་བཟང་པོ་རྟག་འཇོ་བའི། །
བཤེས་གཉེན་གདེངས་ཅན་དབང་པོ་རྒྱལ་གྱུར་ཅིག །
བ
སྒྲ
ཐོས་བརྩོན་སྦྱང་བའི་ལུས་སྟོབས་རབ་རྫོགས་ཤིང༌། །
ལུང་དང་རིགས་པའི་མཆེ་སྡེར་ཆེར་བསྐྲད་ནས། །
རྒོལ་ངན་གླང་པོའི་ཀླད་པ་འགེམ་མཛད་པའི། །
བཤེས་གཉེན་ནགས་ཀྱི་དབང་པོ་རྒྱལ་གྱུར་ཅིག །
མི་ཤེས་སྨགས་རུམ་འཐིབས་པའི་མཚན་ལྗོངས་འདིར། །
ལེགས་བཤད་འོད་དཀར་ཆ་ཤས་ཡོངས་སུ་རྫོགས། །
5



ས་མཐོའི་ བུམོ།
བློ་གསལ་བློ་ཡི་ཀུ་མུད་རྒྱས་མཛད་པའི། །
བཤེས་གཉེན་ཆུ་ཤེལ་དབང་པོ་རྒྱལ་གྱུར་ཅིག །
འདའ
རྣམ་གཡེང་རྩེ་དགས་འདའ་བའི་ལྷའི་གཞོན་ནུ། །
བག་མེད་སྤྱོད་པའི་གནས་ལས་སྲུང་བྱའི་ཕྱིར། །
ལེགས་བཤད་ལྷ་ཡི་རྔ་ཆེན་སྒྲོག་བྱེད་པའི། །
བཤེས་གཉེན་ལྷ་ཡི་དབང་པོ་རྒྱལ་གྱུར་ཅིག །
སྐྱེ་རྒུའི་ཕན་བདེའི་འབྱུང་གནས་རྒྱལ་བའི་བསྟན། །
འཛིན་སྐྱོང་སྤེལ་བའི་ལས་ལ་རྟག་གཞོལ་ཞིང༌། །
འགྲོ་བློའི་རྨོངས་མུན་འཇོམ་མཛད་འཇམ་པའི་དཔལ། །
དབྱེར་མེད་བཤེས་གཉེན་དམ་པ་རྒྱལ་གྱུར་ཅིག ། །
o



སྤྱིའི་དེབ་གྲངས་གཉིས་པ།
སྨན་དང་སྨན་པའི་བར་གྱི་འཁོན་གླེང་།
ཚེ་གཡང་ལྷ་མོ།
ཆབ་མདོ་རི་བོ་ཆེ།
གངས་ལྗོངས་འགྲོ་བའི་བསོད་ནམས་ཆུ་གཏེར་ལས། ། །
ལེགས་འཁྲུངས་གཞན་ཕན་ཆ་ཤས་ཀུན་རྫོགས་ཤིང༌། །
མ་རིག་ཉོན་མོངས་ཚ་གདུང་འཇོམས་མཛད་པའི། ། །
གཡུ་ཐོག་ཟླ་བའི་བདུད་རྩིར་གུས་པས་འདུད། །
དེ་ཡང་བསིལ་ལྡན་ས་ལའི་སྨན་ལྗོངས་ཞེས་ཡོངས་སུ་གྲགས་པའི་ཡུལ་མཛེས་
ཤིང་ལྟ་ན་སྡུག་ པ་། རི་ རྩེ་ རྣམས་ རྫ་ དང་ གངས་ལས་གྲུབ་པ། བར་བརྗིད་ཆགས་ སྤང་
ལྗོངས་དག་ལ་སྔོ་ལྡམ་ལ་སོགས་པའི་སྨན་རྫས་ཀྱི་རིགས་ཐམས་ཅད་ཚང་བར་སྐྱེ་བ་མ་
ཟད། ཕྱུགས་རིགས་དཀར་ནག་དང་རི་སྐྱེས་སྲོག་ཆགས་ཀྱི་རིགས་རྣམས་ཀྱང་བག་ཕེབས་
ནས་གནས་པ། བར་མཚམས་དང་མཐའ་འཁོར་རྣམས་རྩི་ཤིང་ནགས་ཚལ་གྱིས་ཕྱུག་པ་
ལ་ཡལ་ག་དང་སྡོང་པོ་སོགས་ལས་གྲུབ་པའི་ཤིང་སྨན་གྱི་རིགས་རྣམས་ཚར་དུ་དངར་བ།
གཞན་ ཡང་ ཡངས་ ཤིང་ རྒྱ་ ཆེ་ བའི་ རྩ་ ཐང་ གི་དཀྱིལ་ནས་དྭངས་ གཙང་ གི་ ཆུ་ བོ་ དལ་
གྱིས་འབབ་པ་སོགས་འབྱོར་སྐྱིད་ཕུན་སུམ་ཚོགས་པས་སུམ་རྩེན་གྱི་གནས་ལ་ཅོ་འདྲི་བ་
ཞིག་ཡོད་པ་དང༌། །དེར་གནས་པའི་མི་རྣམས་སྤྱིར་དཔལ་མཛངས་བརྟུལ་ཕོད་དང་ལྡན་
ཞིང་ ། སེམས་བཟང་ ལ་ ལས་ འབྲས་ ཚུལ་ བཞིན་ སྲུང་བ་ ཡ་ རབས་ དགེ་བཅུའི་ཁྲིམས་
ཀྱིས་འཚོ་བ་ཤ་སྟག་ཡིན་ཡང༌། མི་རིགས་གཞན་གྱི་ཤན་དང་དུས་རབས་ཀྱི་འགྱུར་བ་སྣ་
ཚོགས་ལ་རྟེན་ནས་ཡ་རབས་ཀྱི་སྤྱོད་པ་རྣམས་རིམ་བཞིན་ཉམ་གུད་དུ་སོང་བ་དང༌། གཡོ་



ས་མཐོའི་བུ་མོ།
ས་མཐོའི་ བུམོ།
སྒྱུ་དང་རྐུ་འཕྲོག་སོགས་ལས་འབྲས་ཁྱད་དུ་གསོད་ཅིང་ ཕྲག་དོག་དང་འགྲན་རྩོད་ཀྱི་རྦ་
རླབས་དྲག་ཏུ་འཕྱུར་བའི་སྐབས་དེར། གྲོང་ཁྱེར་ཞིག་ཏུ་སྨན་པ་རིག་པའི་གཞུང་ལུགས་
རྣམས་ཁོང་དུ་ཆུད་ལ་ལག་ལེན་མན་ངག་རྒྱ་མཚོའི་ཕ་མཐར་སོན་ཞིང་ཉམ་ཐག་ནད་པ་
རྣམས་ ཀྱི་ མགོན་ སྐྱབས་ ལྟ་ བུ་ ཞིག་ ཡོད་ པ་དེས། ཟུག་གཟེར་དྲགས་པོས་མནར་བའི་
ཉམ་ ཐག་ནད་ པ་ རྣམས་ ལ་ ཕན་ འདོད་ ཀྱི་ བསམ་ པས་ ཀུན་ནས་ བསླང་སྟེ་སྨན་ རྫས་
རྣམས་དུག་འདོན་དང་དུས་བཏུ་བཙོ་བསྲེག་སྦྱོར་ཐབས་སོགས་རྒྱུད་ལས་གསུངས་པ་དང་
སྨན་པ་གོང་མ་རྣམས་ཀྱི་ཕྱག་ལེན་ ཇི་ བཞིན་དུ་སྦྱར། སུ་དང་གང་དག་ནད་དྲགས་པོས་
གཟིར་བ་རྣམས་ལ་བཟང་ངན་དྲག་ཞན་མེད་པར་སྤྱིར་ནད་སོ་སོའི་གཉེན་པོ་དང་སྒོས་སུ་
ཁ་ཚར་དང་ཁ་སྒྱུར་ཁ་འཛིན་གྱི་སྨན་སོགས་ནད་ཀྱི་བབ་དང་བསྟུན་ནས་གསོ་བའི་ཐབས་
ལ་བརྩོན་པས། ནད་པ་མང་པོ་ནད་ལས་གྲོལ་ཞིང་སྨན་པའི་གྲགས་པས་ཡུལ་ཁམས་ཀུན་
ཏུ་ཁྱབ་པས། ཕྱོགས་ཀུན་ནས་ནད་པ་མང་པོ་བྱུང་བ་དང་ལྷག་པར་དུ་མི་རིགས་གཞན་
ནས་ ཡོང་ བའི་ དོན་ གཉེར་ ཅན་ གྱི་མཁས་ པ་དང༌། རོགས་ རམ་ བྱེད་མཁན་གྱི་འབྱོར་
ལྡན། འདུ་བ་ འཁྲུགས་ པའི་ ནད་ པ་ སོགས་ ཉིན་ རེ་ བཞིན་ མང་ དུ་ སོང་བ་དང་ ཆབས་
ཅིག་དཔལ་འབྱོར་ཡང་ཡར་རྒྱས་ཧ་ཅང་ཆེན་པོ་བྱུང་བས། མི་སེམས་སྟོང་པ་ལ་འགེངས་རྒྱུ་
མེད་ཅེས་པའི་དཔེ་ལྟར། སྨན་པ་དེས་དཔལ་འབྱོར་གྱི་ཡོང་སྒོ་ལ་དམིགས་ནས་སྨན་གྱི་
བཟོ་གྲྭ་རྒྱ་ཆེན་པོ་ཞིག་རྒྱབ། སྨན་བཟོ་མཁན་གྱི་སྨན་པ་གསར་བུ་མང་པོ་བསྡུས་ནས་
གཞུང་ལས་གསུངས་ པའི་སྨན་གྱི་སྦྱོར་སྡེབ་ཀུན་དང༌། ལྷག་པར་དུ་ལག་ལེན་གཅེས་
བསྡུས་དག་ལས་གསུངས་པའི་སྨན་སྦྱོར་གྱི་རིགས་རྣམས་བཟོ་རུ་བཅུག སྨན་པ་རང་ཉིད་
ནི་ སྦྱིན་བདག་རྣམས་ཀྱི་ངོ་སྲུངས་དང༌། མ་འོངས་པར་དཔལ་འབྱོར་ཡར་རྒྱས་ཇི་ལྟར་
གཏོང་བའི་ཐབས་ཇུས་སོགས་ལ་མགོ་འཁོར་ནས་སྨན་བཟོ་བ་ཕར་ཞོག་ནད་པ་ལ་ཡང་
ཞིབ་ཏུ་ལྟ་ལོང་མ་བྱུང༌། སྨན་བཟོ་མཁན་རྣམས་ནི་གཅིག་ནས་སྨན་སྦྱོར་གྱི་ཉམས་མྱོང་
མེད་ལ། གཉིས་ནས་རིག་གཞུང་དང་ལག་ལེན་གྱི་ཆུ་ཚད་ཞན་པ་དང་སྡེབ་གཅིག་ལ་སྨན་



སྤྱིའི་དེབ་གྲངས་གཉིས་པ།
བྱ
མང་པོ་བཟོ་དགོས་པ་སོགས་ཀྱིས་སྨན་གྱི་སྦྱོར་ཚད་རྣམས་ཚུལ་བཞིན་དུ་མ་འབྱོར། དཔེར་ན་
ན་རིལ་བུ་གཅིག་ལ་འཛོམས་དགོས་པའི་སྨན་སྣ་འགའ་རེ་མ་ཚང་ལ། སྨན་སྣ་འགའ་རེ་ནི་
གཙོ་བོའི་ཚད་ལས་ཀྱང་བརྒལ། མྱུར་དུ་ཁྲོམ་རར་འདོན་དགོས་པས་སྨན་རྫས་རྣམས་བཙོ་
བསྐྲ་འདུལ་སྦྱོང་དུག་འདོན་དང་དུས་བཏུ་སྐམ་གསེད་སོགས་ཚུལ་བཞིན་དུ་བྱ་བའི་ཁོམ་
ལོང་མ་བྱུང༌། །དེ་ལྟར་སྨན་རྫས་རྣམས་སྤུས་ཚད་ཇེ་ཞན་དང་སྦྱོར་ཚུལ་ཚད་དང་མ་ལྡན་
པའི་དབང་གིས་སྨན་རྣམས་ཀྱིས་ནད་ལ་ཕན་ནུས་དེ་ཙམ་མ་ཐོན། ནད་པ་རྣམས་ཀྱིས་སྔར་
སྨན་པ་བཟང་པོ་བདག་ཅག་རྣམས་ཀྱི་ཕ་མ་ལྟ་བུ་ཞིག་ཡོད་པ་ལ། ད་ནི་ཁེ་སྐྱེད་བསྐོར་
བའི་ཚོང་པ་ལས་ཀྱང་ཐབས་སྡུག་པ་འདི་ལྟ་བུ་ཞིག་ཏུ་གྱུར། འཇིག་རྟེན་པའི་གཏམ་དཔེར་
རྒྱུ་ཡིས་མི་བསླུ་ཞེས་པ་དེ་བདེན་པར་འདུག་ཅེས་ཟེར་བ་དང༌། མི་རིགས་གཞན་ནས་ཡོང་
བའི་ནད་པ་རྣམས་ཀྱིས་བོད་ཀྱི་སྨན་པ་དང་སྨན་གྱིས། གཞན་གྱིས་བཅོས་དཀའ་བའི་ནད་
མང་པོ་བཅོས་ཐུབ་ཟེར་བ་ནི་རྫུན་གཏམ་རྔམ་པོ་ཆེ་ཞིག་ཡིན་པ་འདྲ། སྨན་པ་འདི་དང་
སྨན་འདི་རྣམས་ཀྱིས་ནི་ནད་ལ་ཕན་པའི་ཚབ་ལ་ནད་གསར་པ་སྐྱེད་ཉེན་ཡང་འདུག་ཟེར་
ནས་མཐར་སྨན་པར་བསྟེན་མཁན་དང་སྨན་ཉོ་མཁན་རྣམས་ཉིན་རེ་བཞིན་ཇེ་ཉུང་དུ་སོང་
མཐར་སྨན་གྱི་བཟོ་གྲྭ་དེ་སྟོང་ལ་ཉེ་བའི་སྐབས། སྨན་པའི་སེམས་ལ་འདི་ཐམས་ཅད་ང་
རང་གིས་བྱེད་སྟངས་ནོར་བའི་རྐྱེན་གྱིས་འདི་ལྟར་བྱུང་སོང་ད་གང་འདྲ་བྱས་ན་དྲག་སྙམ་
ནས་ སྡོད་པའི་སྐབས་སུ། རླུང་ནད་ཀུན་གྱི་གཉེན་པོར་གྱུར་པའི་སྨན་ཛཱ་ཏི་དེ་ཉིད་ཀྱིས་
སྨན་པར་འདི་སྐད་དོ། ། །
ཚུར་ཉོན་དང་ཀླད་མེད་ཅོལ་ཆུང་པོ། ། །
ཁྱོད་ཁ་སང་སྣང་བ་དགུང་བས་མཐོ། །
སྒོ་འགྲམ་ཀྱི་སློང་མོ་མ་མཐོང་ཐལ། །
དེ་རིང་སེམས་རྩ་ཆུ་བས་གྲང༌། ། །
རང་འཚོ་ཐབས་ཀྱི་བསམ་བློ་གཏོང་བཞིན་དུ། །



ས་མཐོའི་ བུ་མོ།
ཁྱོད་མི་ངན་བྱ་བྱེད་མང་བའི་རྐྱེན། །
བཙན་དུག་ཁོང་དུ་སོང་ངམ་ཅི། །
ཞེས་ཟེར་བ་དང་སྨན་པས།
ཁྱེད་ནུས་མེད་ཀྱི་སྨན་རྣམས་བཟོས་བཟོས་ནས། །
ངའི་འཚོ་བའི་གཞི་རྟེན་རླག་ལ་ཉེ། །
རང་དགོས་ངེས་ཀྱི་ནད་དཔུང་མི་གཞོམས་པར། །
བདག་པོ་ལ་ཚིག་མཚོན་ཅི་ལ་འཕེན། །
ཞེས་ ཟེར་ བ་ དང༌ ། མཁྲིས་ནད་ སེལ་ བའི་ སྨན་ རྣམས་ ཀྱི་གཙོ་བོ་ཏིག་
ཏ་དེས་སྨན་པ་ལ་འདི་སྐད་དོ། །
རྒྱུ་དྲུག་གི་དྲི་མས་མ་གོས་པའི། །
ཁྱོད་དུས་ངན་གྱི་སྨན་པ་རང་འདོད་ཅན། །
གཞན་ཕན་གྱི་སྙིང་རྗེའི་རྩ་བ་སྐམ། །
བླང་དོར་གྱི་གནས་ལ་བློ་མིག་ལྡོང་། །
ཞེས་ཟེར་ཞིང་ སྡང་མིག་དང་བཅས་ཏེ་འདུག་པའི་སྐབས། བད་ཀན་གྱི་
ནད་སེལ་བའི་གཙོ་བོ་སེ་འབྲུ་དེས་མི་འདོད་པའི་རྣམ་འགྱུར་དང་བཅས་ཏེ་འདི་སྐད་དོ། །
ད་ལྟ་དུས་ངན་སྙིགས་མ་འདིར། །
དམ་པའི་སྐྱེས་བུ་ཉིན་སྐར་བཞིན། །
ཚད་ལྡན་སྨན་པ་དེ་བས་དཀོན། ། །
ཕན་སེམས་ལྡན་པ་སྲིད་མཐའ་ཙམ། །
སྔོན་བྱོན་མཁས་པ་ཐམས་ཅད་ཀྱིས། །
གཞན་ཕན་བྱང་སེམས་བློ་ལ་བཞག །



སྤྱིའི་དེབ་གྲངས་གཉིས་པ།
ཉམ་ཐག་ནད་པར་སྙིང་ནས་བརྩེ། །
རིན་ཆེན་རིགས་ཀྱི་སྨན་སྦྱོར་རྣམས། །
བཙོ་བསྒྱུ་སྦྱང་བསྲེག་མཐའ་རུ་བོར། །
རྩ་ལྡུམ་ལ་སོགས་སྔོ་སྨན་རིགས། །
བསིལ་སྨན་བསིལ་བའི་ཕྱོགས་ནས་བཏུས། །
བསིལ་སར་སྐམ་ལ་བསིལ་སྦྱོར་བྱེད། ། །
དྲོད་སྨན་དྲོ་བའི་ཕྱོགས་ནས་བཏུས། ། །
དྲོད་ཀྱིས་སྐམ་ལ་དྲོད་སྦྱོར་བྱེད། །
སྐྱུག་སྨན་ཁ་འབུས་སོས་དུས་བཏུ། །
གཤལ་སྨན་རྩི་སྐམ་སྟོན་དུས་བཏུ། །
གཞན་ཡང་མེ་ཏོག་འབྲས་བུ་དང་། །
རྩ་སྡོང་ལོ་འདབ་མྱུ་གུ་སོགས། །
རང་རང་ནུས་པ་དར་དུས་སུ། །
བཏུ་ལ་སྐམ་གསེད་ལེགས་པ་དང་། །
ལོ་མ་ལོན་པར་དུག་འདོན་སོགས། །
གཅེས་པའི་ཡན་ལག་བདུན་དང་ལྡན། །
སྦྱར་ཐབས་ལག་ལེན་ཚུལ་བཞིན་དུ། ། །
སྦྱར་བས་ནུས་པ་ཁྱད་པར་འཕགས། །
ཁྱེད་དེང་རབས་སྨན་པའི་མིང་འཛིན་དང༌། །
སྨན་རྫས་བཟོ་གྲྭ་ཆེ་ཁག་ནས། །
བློ་ཕུགས་སྒོར་མོའི་ཕྱོགས་སུ་གཏད། །
སྨན་སྦྱོར་ཚོང་རྫ་ས་གྲས་སུ་བཞག །
བན
0



ས་མཐོའི་ བམེ།
སྐོ
ཁེ་སྐྱེད་གྲངས་ཀ་བསྐོར་བསྐོར་ནས། །
བསིལ་དྲོད་སྐྱེ་གནས་ལྟ་མ་ཁོམ། ། །
བཙོ་བསྐུ་བསྲེག་སྦྱངས་ཚད་མ་ལྡན། །
དུག་འདོན་དུས་བཏུ་ལག་མ་ཐོགས། །
སྦྱོར་ཚད་ལག་ལེན་འཇའ་ལྟར་ཡལ། །
ཕན་ནུས་མོ་གཤམ་བུ་ལ་འགྲན། །
ནད་པའི་སྐྱོན་བརྗོད་སྨན་ལ་བྱེད། ། །
ནུས་མེད་ཟེར་བས་རྣ་བ་ཚ། །
ཕན་མེད་ཅེས་པས་སྙིང་རླུང་ལང་། །
མི་རིགས་བླ་སྲོག་སྟོང་ན་ཡང་། །
ཕངས་སེམས་མེད་པའི་བོང་རྒན་རྣམས། །
བསམ་ན་སྙིང་རླུང་གཏིང་ནས་ལང་། །
ཞེས་ཟེར་ཞིང༌། དེའི་སྐབས་སྨན་སྣ་རེ་ ཡི་ སྐད་ རེ་རྒྱབ་སྟེ་ཐམས་ཅད་ཀྱིས་སྨན་
པར་ཡིད་མ་རངས་པའི་རྣམ་འགྱུར་སྟོན་པའི་སྐབས། ལུས་འབྱུང་འཁྲུགས་ཀྱི་འདུ་བ་སྤྱི་རུ་
སྙོམས་པའི་སྨན་ཨ་རུ་ར་ཞེས་པ་དེས་ཡ་རབས་བར་མི་ཡི་ཚུལ་དང་བཅས་ཏེ་འདི་སྐད་
ཅེས་ཟེར་རོ། །
ཚུལ་ཉོན་དང་ལས་མཐུན་གྲོགས་པོ་ཚོ། །
ཚིག་རྩུབ་འཐབ་མོས་རང་གཞན་ཕུང་། །
མ་འཐབ་བློ་དང་གྲོས་མགོ་སྐོར། ། །
ཁྱོད་སྨན་པའི་བསམ་བློ་ཞིབ་ཏུ་ཐོངས། །
སྨྲ་ཤེས་དོན་གྱི་ལེགས་ཉེས་ཀུན། །
བཟང་ངན་ཤན་འབྱེད་ཤེས་པ་ལ། །



སྤྱིའི་དེབ་གྲངས་གཉིས་པ།
མི་ཡི་མཚན་ཉིད་ཚང་ཞེས་གྲགས། །
ཕྱོགས་ཀུན་གྲགས་པའི་གསོ་རིག་འདི། །
མེས་པོས་དཀའ་བས་བསགས་པའི་གཅེས་ནོར་དང་། །
མི་རིགས་འདི་ཡི་བླ་སྲོག་དྭངས་མ་སྟེ། །
ཁྲེལ་མེད་ནོར་ལ་རྔམས་པའི་མཁས་མིང་ཅན། །
མི་རིགས་བླ་སྲོག་གཅོད་པའི་གཤེད་མ་འགས། །
གསང་བའི་མན་ངག་རྒྱུད་པའི་ལག་ལེན་རྣམས། །
ཤོག་སྒོར་ཁྲི་ཕྲག་འགའ་དང་བརྗེ་དུས་འདིར། །
བསམ་ཤེས་ལྡན་རྣམས་སེམས་ཀྱིས་བཟོད་དམ་ཅི། །
དེང་སང་དཔལ་འབྱོར་ཡར་རྒྱས་འགྲོ་བའི་སྐབས། །
བསམ་བློའི་མདུན་བསྐྱོད་གོམ་པ་མ་སྤོས་ན། །
རང་ཁེའི་དོན་དུ་གཞན་གྱི་ཚེ་སྲོག་ལ། ། ་
ཧུར་ཐུམ་སོང་ཡང་ཕངས་སེམས་མེད་པ་འདི། །
གཞུང་ལུགས་ཉམ་གུད་འགྲོ་བའི་སྔ་ལྟས་དང༌། །
མི་རིགས་སྡུག་ལ་སྦྱོར་བའི་སྔོན་འགྲོ་ཉིད། །
གཞུང་འདིར་འཇུག་འདོད་གསོ་རིག་རྒྱུད་འཛིན་རྣམས། །
སྔར་མེད་གསར་དུ་སྤེལ་བར་མ་ནུས་ཀྱང་། །
མི་ཉམས་སྲུང་སྐྱོབ་བྱེད་པ་ཁྱེད་ཚོའི་འགན། །
དེ་ཕྱིར་རྒྱུ་དྲུག་རྒྱུད་ལ་གོམས་པ་གཅེས། །
གཞུང་ལུགས་མདོ་རྒྱུད་ཁོང་ཆུད་བློ་དང་ལྡན།
གཞན་དོན་དང་དུ་ལེན་པའི་བསམ་དཀར་དང་། །
གཞུང་ལུགས་རང་ཚོད་མི་བྱེད་དམ་ཚིག་ལྡན། །
13



ས་མཐོའི་ བུ་མོ།
རྣམ་པ་བཟོ་བས་ཀུན་གྱི་ཡིད་དུ་འོང༌། །
བྱ་བ་ལ་བརྩོན་རང་གཞན་བདེ་སྐྱིད་ལྡན། །
མི་ཆོས་མཁས་པས་དགྲ་ཡང་གཉེན་དུ་འདུས། །
འདི་དག་སྨན་པའི་རྒྱུ་ནི་དྲུག་ཏུ་བཤད། །
ཁྱད་པར་གཞན་ཕན་སེམས་དང་མ་ལྡན་པར། །
རང་འདོད་ཁོ་ནས་རང་དོན་མི་འགྲུབ་ན། །
གཞན་ཕན་འདོད་པ་ནམ་མཁའི་པད་མོའི་ཟླ། །
དེ་ཕྱིར་སེམས་མཆོག་སྐྱེད་པ་རྒྱུ་ཡི་མཆོག །
དགེ་བའི་བཤེས་བསྟེན་གཞུང་ལུགས་ལེགས་པར་སྦྱངས། །
བརྩོན་པས་ཉམས་མྱོང་ལག་ལེན་མཐའ་རུ་འདོན། །
ཉམ་ཐག་ནད་པ་བརྩེ་བས་བུ་ལྟར་སྐྱོང་། ། །
སྨན་རྫ་ས་འདུལ་སྦྱོང་དུས་བཏུ་དུག་འདོན་དང་། །
སྐྱེ་ས་ལོ་དུས་སྐམ་གསེད་འཇམ་བཙལ་བ། །
རོ་ནུས་ཞུ་རྗེས་མཐུན་སྡེབ་སྦྱོར་ཚད་སོགས། །
རྒྱུད་དང་ཚད་ལྡན་ལག་ལེན་རྣམས་དང་བསྟུན། །
མདོར་ན་སྨན་སྦྱོར་ངོས་འཛིན་གསོ་ཐབས་སོགས། །
ནད་པའི་བྱ་བ་གང་དང་ཅི་བྱེད་ཀྱང༌། །
ནམ་ཡང་གཞུང་ལུགས་དཔང་པོར་འཇོག་པ་དང་། །
གཞུང་བཞིན་སྤྱོད་པ་ཡ་རབས་སྨན་པའི་ལུགས། །
གསོ་རིག་རྒྱུད་འཛིན་སྨན་པའི་མིང་དོན་ཚང་། །
ཀུན་གྱིས་བཀུར་ཞིང་ཆོས་ནོར་བདེ་བ་སོགས། །
མི་འདོད་ན་ཡང་འདོད་རྒུ་ཆར་ལྟར་འབེབས། །



སྤྱིའི་དེབ་གྲངས་གཉིས་པ། །
མཐར་ཐུག་ཡང་དག་ས་ལ་བགྲོད་པར་འགྱུར། །
ཞེས་ཟེར་བ་དང༌། སྨན་ པའི་ སེམས་ལ་ཤིན་ཏུ་འཐད་དེ་འདི་སྐད་ཅེས་
ཟེར་རོ། །
ཟེ
ལེགས་སོ་ཁྱེད་ཀྱིས་གསུངས་པ་བདེན།
དེ་སྔོན་རྨོངས་པའི་ལིང་ཏོག་གིས། །
ལེགས་ཉེས་ལྟ་བའི་མཐོང་བྱེད་བསྒྲིབས། །
གཞུང་ལུགས་ཟབ་པའི་གནད་མ་མཐོང༌། །
མན་ངག་གསང་བའི་ཁུངས་མ་རིག །
བདག་འཛིན་ཞགས་པས་བཅིངས་པ་ཡིས། །
ཚད་ལྡན་སྨན་སྦྱོར་ལོག་པར་བཏང་། ། །
ཟོང་དུ་བསྒྱུར་ནས་ཁྲོམ་ལ་བཏོན། །
རྒྱུ་དྲུག་གོས་དང་མ་ལྡན་པས། ། །
ཁྲེལ་མེད་གཅེར་བུ་ནོར་ལ་རྔམས། །
བྱང་སེམས་ཟས་དང་བྲལ་བ་ལས། །
ནད་པའི་ཚེ་སྲོག་ཁྱུར་མིད་བཏང་། །
ད་ནི་རང་སྐྱོན་རང་གིས་མཐོང་། །
བློ་གཏད་ཚད་ལྡན་གཞུང་ལ་བཅའ། ། །
ལག་ལེན་སྨན་སྦྱོར་ཞིབ་ལ་འབེབས། །
རིགས་མཐུན་གསོ་རིག་རྒྱུན་འཛིན་རྣམས། །
རང་འདོད་ཁེ་ཚོང་མི་བསམ་པར། །
ཉམ་ཐག་ནད་པར་བརྩེ་བ་དང་། །
ཕ་མེས་རིག་གཞུང་རྗེས་འཛིན་མཛོད། །



ས་མཐོའི་ བུ་མོ།
བསིལ་ལྗོངས་གསོ་རིག་བསྟན་པ་རྟ་བདུན་དབང་། །
སྙན་གྲགས་འོད་ཟེར་གོ་ལའི་ཁྱོན་ཀུན་ཁྱབ། །
ནད་རིགས་མུན་ཚོགས་ལྷག་མེད་འཇོམས་བཞིན་དུ། །
ནམ་ཡང་འགྲིབ་མེད་བསྐལ་བརྒྱར་བརྟན་པར་སྨོན། ། །
ཞེས་ཟེར་ནས་ལུས་ངག་ ཡིད་གསུམ་ནད་པའི་དོན་ལ་བརྩོན་ནས་ ཚེ་
མཐར་ཕྱིན་པར་གྲགས་སོ། ། །
ལྷག་བསམ་དག་པའི་གཞུ་དང་སྦྱར་བ་ཡི། །
དྲང་བདེན་ཚིག་གི་ཉག་ཕྲན་མདའ་མོ་འདི། །
ཉམ་ཐག་མགོ་བོ་བསྐོར་བའི་དཔའ་རྟགས་སུ། །
ཞུམ་མེད་སྤོབས་པའི་སྐྱེས་དང་སྡེབས་ཏེ་ཕུལ།།



ས་མཐོའི་ བུ་མོ།
དོན་གཞན་བཀོད་པའི་རྒྱན།
བྱམས་པ་བརྩོན་འགྲུས།
གཞིས་རྩེ་རྣམ་གླིང་།
ཀུན་ཁྱབ་ཀྱི་དོན་གཞན་བཀོད་པ།
ཁ་སང་མཛའ་གཅུགས་ཡིད་མཐུན་སྙིང་གི་གྲོགས། །
གློ་བུར་འཛུམ་དཀར་བཞིན་རས་གཞན་ལ་ཕྱོགས། །
འདུས་བྱས་ཀུན་གྱི་རང་བཞིན་འགྱུར་བའི་ཆོས། །
ཁྱབ་འཇུག་སྟོབས་ཀྱིས་བསྒྱུར་བར་ག་ལ་བཟོད། །
ཁྱད་པར་ལ་གནས་པའི་དོན་གཞན་བཀོད་པ།
ཤེས་རབ་རལ་གྲིའི་ཐུགས་རྗེའི་རྣོ་ཁ་ལས། །
སྐྱེ་དགུའི་རྨོངས་པའི་འཁྲི་ཤིང་ཡོངས་སུ་བཅད། །
ཆ་ཤས་དཀྱིལ་འཁོར་རྫོགས་པའི་འོད་དཀར་ཅན། །
སྨག་རུམ་མུན་པའི་གདུང་བ་ཡོངས་སུ་བཅིལ། །
སྦྱར་བའི་དོན་གཞན་བཀོད་པ།
མགོན་ཁྱོད་འདུ་འཛི་ཉེས་པའི་སྒོ་མཐོང་ནས། །
དབེན་གནས་ཞི་བའི་ནགས་སུ་ཕེབས་པར་ཡང་། །
གཉིས་སྐྱེས་དབང་པོ་དྭངས་བའི་མཁར་བགྲོད་ལ། །
ཁེར་རྐྱང་གདུང་བའི་སྐྱོ་སྣང་ག་ལ་མངའ། །



སྤྱིའི་དེབ་གྲངས་གཉིས་པ།
འགལ་བའི་དོན་གཞན་བཀོད་པ།
དམ་པའི་ཡོན་ཏན་སྦས་ཀྱང་གཟན་དཀར་བ། །
བློ་གསལ་ཤེས་ལྡན་ཀུན་གྱིས་ཡི་གར་འོང༌། །
སྣ་མའི་མེ་ཏོག་ས་ཡིས་བཀབ་བྱས་ཀྱང་། །
བསུང་ངད་དྲི་འཛིན་བཅུད་དུ་འགྱུར་འདི་རྨད། །
རང
མི་འོས་པའི་དོན་གཞན་བཀོད་པ།
རིན་ཆེན་གསེར་ལས་དཀོན་པའི་གཞོན་ནུའི་དུས། །
བག་མེད་རྣམ་གཡེང་ངང་ལ་མ་གཏོང་ཞེས། །
བཟང་པོའི་བསླབ་བྱ་སྙིང་ལ་གཟན་པ་ཡི། །
ཤེས་དམན་གྲོགས་ཀྱི་ཚུལ་འདིར་གཏིང་ནས་སྐྱོ། །
འོས་པའི་དོན་གཞན་བཀོད་པ། །
ཆུ་སྐྱེས་གསར་པའི་མདངས་འཛིན་བཞིན་གྱི་དཔལ། །
མཐོང་བ་ཙམ་གྱིས་ཡིད་ལ་གདུང་བ་འདི། །
འདོད་སེམས་རྒུན་འབྲུམ་ཆང་གིས་མྱོས་གྱུར་ཞིང་། །
གཞོན་ནུའི་ལང་ཚོ་རྒྱས་ལ་རིགས་པ་ཉིད། །
འོས་ཤིང་མི་འོས་པའི་དོན་གཞན་བཀོད་པ།
མ་རབ་མི་ཡིས་སྨད་འོས་ལས་བྱེད་མོད། །
དམ་པའི་མགོན་གྱིས་ཉེས་སྤྱོད་ག་ལ་འོས། །
རྡོ་ཡི་ཆར་པས་ལོ་ཏོག་འཇོམས་མོད་ཀྱི། །
སྤྲིན་བཅུད་ཆར་གྱིས་འཇོམས་པ་ག་ལ་རིགས། །
D
19



ས་མཐོའི་ བུ་མོ།
མི་འོས་བཞིན་འོས་པའི་དོན་གཞན་བཀོད་པ།
གཞུང་བཟང་དམ་པའི་རིགས་འཁྲུངས་བོད་མི་འགས། །
གཡོ་སྒྱུ་ཚེར་མས་གཞན་ལ་གནོད་བྱེད་ན། །
དཀར་པོའི་རླན་དང་བྲལ་བའི་ཀླ་ཀློའི་བུས། །
འགྲོ་ཀུན་ལྤགས་པ་བཤུས་ཀྱང་འོས་པ་ཉིད། །
ཏs



སྤྱིའི་དེབ་གྲངས་གཉིས་པ།
དཔྱིད་དཔལ་བསུ་བའི་ཕོ་ཉ།
དབྱངས་ཅན།
ཀོང་པོ།
དགུན་དུས་ཀྱི་གྲང་ངར་མཐའ་དག་ལས་གྲོལ་བའི་བྱ་རྒྱལ་གྱི་ཁུ་བྱུག ཁྱེད་ཉིད་ནི་
དཔྱིད་ཀྱི་ལྷ་མོའི་མདུན་བསུ་མཁན་ཞིག་དང་འདྲ་བར་ཁྱེད་ཕེབས་པའི་ཤུལ་ལམ་ཡོངས་
སུ་སྔོ་ལྗང་ལྗོན་ཤིང་གི་གར་སྟེགས་དང༌། ལྗང་མདོག་གི་རི་རྒྱལ་ལྷུན་པོ། སྣ་ལྔའི་མེ་ཏོག་
གི་གར་མ། གསུང་དབྱངས་དང་ལྡན་པའི་བྱ་བྱིའུ་ཡི་སྙན་འཇེབས་ཀྱི་གླུ་སྒྲ། འཁྱག་རོམ་
ལས་བཏོན་པའི་ཉལ་འགྲོའི་རྒྱུན་ལམ། བག་ཡངས་སུ་གནས་པའི་རི་དྭགས་ཀྱི་རྩེད་འཇོ།
ད་དུང་རྟ་བདུན་དབང་པོའི་འཛུམ་ཞལ། བསིལ་བསིལ་དུ་ལྡང་བའི་རླུང་བུ་བཅས་ཀྱིས་
ཁེངས་ལ། ཁྱེད་ཀྱིས་གནམ་འོག་ཏུ་ཚུད་པའི་སེམས་ཅན་རྣམས་དང་རྩྭ་རྩི་ཤིང་ཀུན་ལ་སྤྲོ་
སྣང་ སྟེར། ཁྱེད་ གཟིགས་ དང་། དཔྱིད་ དཔལ་ བས་ བའི་ ཕོ་ཉ་ལགས། སུམ་རྩེན་ལས་
འཕོས་པའི་ས་སྟེང་གི་གར་སྟེགས་ཐོག ལང་ཚོས་ཕྱུག་པའི་གར་མས་མཛེས་ཉམས་ངོམས་
བཞིན་འཆི་མེད་དབང་པོའི་ སྒེག་པ་ལ་འགྲན། ཨ་ཙི་ཁྱེད་གསན་དང༌། མཚོ་བྱུང་གི་པི་
ཝང་ལ་དབང་བའི་གསུང་དབྱངས་འདི་གང་ལགས། དེ་ནི་རྫི་བོའི་གླིང་བུ་དང་སྦྲགས་པའི་
བྱ་བྱིའུ་ཡི་སྙན་དབྱངས་དང་རང་བྱུང་གི་བྲག་ཆ་ལགས། །
ཨཱ། སུམ་རྩེན་ལས་ སྤྲོ་བའི་མི་ཡུལ་ལགས། ཁྱེད་ཀྱི་སྐམ་ཞིང་དབུལ་བའི་ལུས་
ཕུང་འདི་ལ་དཔྱིད་དཔལ་གྱི་གཟབ་མཆོར་སྤྲས་ན། གླིང་བཞི་ཁམས་གསུམ་གྱི་བེམ་ཤེས་
རྣམས་རང་དབང་མེད་པར་ལྷོ་འཛམ་གླིང་འདིར་སྙེགས་པ་མ་ལགས་སམ། དཔྱིད་དཔལ་
གྱི་ཕོ་ཉ་ལགས།
སྲ
oN



ས་མཐོའི་ བུ་མོ།
ཐོར་རྩོམ་མུ་ཏིག་ཟེགས་མ།
ལྷ་སྐྱིད།
འཕན་པོ།།
ལྷ་ས་གྲོང་འཁྱེར།
མ་མཐོང་རྒྱང་ནས་ཐོས་པ་དག་པའི་ཞིང་། །
མངོན་སུམ་མིག་ལ་མངོན་ཚེ་ཤོ་སྦག་གྲོང་། །
ཝུ་ཆང་རྒྱ་མཚོ་འཁྱིལ་བའི་ཆང་རག་མཚོ། ། །
བཟའ་ཚང་ཡ་བྲལ་མང་བའི་ཁ་འཐོར་གླིང་། །
ཕ་ཡུལ། །
བརྗིད་ཆགས་ས་འཛིན་ཕྲེང་བས་ཡོངས་སུ་བསྐོར། །
མར་གད་ཁུ་བ་བྱུག་འདྲའི་སྤང་ལྗོངས་སྟེང་། །
མེ་ཏོག་ཚོམ་བུ་མིག་གི་བཅུད་དུ་འཁྱིལ། །
མཛེས་སྡུག་ཡིད་དབང་འཕྲོག་པ་ངའི་ཕ་ཡུལ། །
གཞོན་ནུ་མ།།
སྲིད་འདིའི་མཛེས་རྒུ་ཡིད་འཕྲོག་ཀུན་བསྡུས་པའི། །
འཛུམ་དཀར་རླབས་ཕྲེང་གཡོ་བའི་ཞལ་རས་ངོས། །
སྣ་ཚོགས་དཀར་དམར་ཚོན་གྱིས་ཀུན་ནས་བྱུག །
དམར་ཆུང་སྙིང་དབུས་ཆགས་པའི་སྤུ་ལོང་གཡོ། །



སྤྱིའི་དེབ་གྲངས་གཉིས་པ།
གྲྭ་པ།
དམར་སེར་ངུར་སྨྲིག་བཀླུབས་པའི་དགེ་འདུན་པ། །
མཐའ་ཡས་བཅུ་ཕྲག་གཞུང་ལ་བརྩོན་པས་འཇུག །
དམར་སེར་ཧྲུལ་ཐག་ཆད་ཀྱང་སྣང་མེད་ཀྱིས། །
ཅ་ཅོའི་ཐལ་ངག་འབྲུག་སྒྲ་ཇི་བཞིན་སྒྲོག །
སྐྱོ་སྣང་།
བརྗིད་ཆགས་ཁ་བ་དཀར་པོའི་བུ་ཕྲུག་འགས། །
ཕ་མེས་རིག་གཞུང་བཟང་པོ་རྒྱབ་ཏུ་བསྐྱུར། །
ཕུགས་མེད་ཕྱི་མི་རྣམས་ཀྱི་ངོ་བསྲུང་བྱེད། །
སྒོར་གྱི་དོན་དུ་འཕྱོར་སྒེག་ལང་ཚོ་བསྐྱལ། །
སློབ་གྲོགས། །
རྣམ་དཔྱོད་གཞལ་མེད་བཤེས་གཉེན་དམ་པའི་དྲུང༌། །
མ་གྲོས་སེམས་འདུན་གཅིག་པའི་སློབ་གྲོགས་རྣམས། །
ལྔ་རིག་པད་མའི་ཚལ་ལ་བུང་བ་བཞིན། །
རིག་པའི་གཤོག་རྩལ་ངོམ་པ་ཨེ་མ་མཚར། །
བས་
རིག་གནས། །
གསེར་དངུལ་ནོར་ལས་ལྷག་པའི་ལྔ་རིག་ནི། །
མཐའ་ཡས་རྒྱ་མཚོ་ཇི་བཞིན་དཔོག་དཀའ་ཡང་། །
རང་ཡིད་མེ་ལོང་ངོས་སུ་ཐོབ་པའི་ཚེ། །
མ་རབས་མི་ཡིས་བཅོམ་པར་ག་ལ་ནུས། །
23



ས་མཐའི་
ཁོ་མོའི་བརྩོན་འགྲུས། །
དབྱངས་ཅན།།
ཀོང་པོ།
འགྲན་རྩོད་དོ་ར་གཞོན་ནུའི་དཔལ་ཡོན་ན། །
སྙན་རྩོམ་དྲོན་མོ་སྨྱུག་རྩེའི་སོར་ཁ་ནས། །
སྐྱུག་པར་འདོད་ཀྱང་བློ་མེད་སྒམ་བུའི་ཁས། ། །
རྣ་བར་འཇབ་པའི་སྙན་དབྱངས་སྒྲོག་མ་ནུས། །
HO
ཉེར་བཞིའི་ཚིགས་པའི་འོག་ནས་རིན་ཆེན་ཞིག །
བཏང་བར་བསྒོམ་སྟེ་སོམ་ཉིའི་དྲ་ལ་ཐེབས། །
གུས་རྟག་སྦྱོར་བ་ལྷོད་པའི་རིག་པའི་མདས། །
རྔམ་མཐུག་རྨོངས་པའི་བཙན་རྫོང་ག་ལ་ཕིགས། །
ཟ་ཟིའི་རྨི་ལམ་ཕྲ་མོས་བློ་ཁ་ཁེངས། །
ཕུགས་བསམ་ཟེར་ནས་དུས་མཐའི་མཐའ་རུ་སླེབས། །
ག་དུས་ག་དུས་རྨི་ལམ་ཞིང་ལས་སད། །
ག་དུས་ག་དུས་རིག་གནས་ཀུན་ལ་དབང་། །
ཁ་སང་འདུ་བ་འཁྲུགས་ཞེས་སྨན་པར་བསྟེན། །
24



སྤྱིའི་དེབ་གྲངས་གཉིས་པ།
དེ་རིང་མི་སྤྲོ་ཟེར་བཞིན་འཆམ་འཆམ་ཕྱིན། །
སང་ཉིན་དུབ་སོང་ཟེར་བཞིན་སོས་དལ་གནས། །
ཨ་ཙི་ཨ་ཙི་བརྩོན་འགྲུས་ག་དུས་རྩོམ། །
།
།།
25



ས་མཐོའི་ བུ་མོ།
རྣམ་རྟོག་གི་རི་མོ་ཐུང་ཐུང་།
རིན་ཆེན།
ཆབ་མདོ་འཇོ་མདའ། །
གངས་ཁྲོད་ཀྱི་འོད་ཟེར།
གངས་ཅན་འགྲོ་བའི་མིག་གཅིག་སམ་བྷོ་ཊའི། །
གཞུང་ལུགས་འཛིན་ཞིང་གངས་ཁྲོད་མུན་པ་སེལ། །
ལྔ་རིག་འོད་སྣང་དཀར་པོའི་འཛུམ་རྒོད་རེས། །
བློ་གསལ་ཀུ་མུད་འབྱེད་པའི་བཤེས་གཉེན་དྲན། །
གངས་ལྗོངས།
གོ་ལའི་ཡང་རྩེར་གྲགས་པའི་བསིལ་ལྡན་ལྗོངས། །
ཕྱི་སྣོད་གངས་ཀྱི་ཕྲེང་བའི་མུ་ཁྱུད་མཛེས། །
ནང་བཅུད་གཞུང་དྲང་བློ་དཀར་བྱམས་སེམས་ལྡན། །
དྭངས་གཙང་ས་ཆུས་སྐྱེ་འགྲོའི་སྤྲོ་སྣང་འཕེལ། །
ཕྱི
རེ་སྨོན།
དུས་རབས་གསར་པའི་གཞོན་སྐྱེས་བློ་གསལ་རྣམས། །
རིག་གནས་ཀུན་གྱི་ཕྱོགས་ལ་འབད་དགོས་ཀྱང་། །
26



སྤྱིའི་དེབ་གྲངས་གཉིས་པ།
ཁྲི་ཕྲག་མེས་པོའི་བློ་གྲོས་བཅུད་བསྡུས་པའི། །
ལྔ་རིག་གཞུང་འདི་བསླབ་པའི་རེ་བ་ཡོད། །
གཞོན་ནུའི་ལང་ཚོ།
ཚུལ་འཆོས་མཁན་གྱི་སྤོམས་མདོག་རྫུན་འབག་གཏོར། །
ཁྲིམས་ལྡན་མི་ཡི་དམ་ཚིག་མདུད་རྒྱ་བཀྲོལ། །
ཆེས་མཐོའི་དབང་ཆེན་དཔོན་གྱི་གཟུ་ཐག་གཡོ། །
གཞོན་ནུའི་ལང་ཚོ་ཀུན་ལས་རྒྱལ་བའི་ཆོས། །
ལས་དབང་། །
སྐྱེ་འཆི་འཁོར་བའི་མཚོ་ལ་འདི་ཡིས་བསྐྱལ། །
ཟག་ཕུང་ལུས་ཀྱི་གྲུ་ཆུང་འདི་ཡིས་བསྐྱེད། །
ལས་ངན་བུ་མོའི་མིག་ཆུ་འདི་ཡིས་ཕབ། །
ཡོད་ཚད་ཁ་ལོ་བསྒྱུར་བའི་དབང་ཆེན་ཞིག །
སྡུག་བསྔལ།
འདས་སོང་དོན་ལ་འཕྲེང་བའི་འགྱོད་སེམས་དང༌། །
ད་ལྟའི་ཀྱག་ཀྱོག་ལམ་བུར་སྐྱོ་ངལ་ཞིག །
མ་འོངས་གནས་ལ་བསམ་ཚེ་དཀའ་ཚེགས་ཏེ། །
ཐམས་ཅད་མ་བསྐོས་ལྷུན་གྲུབ་ང་ཡི་གཤེད། །
27



ས་མཐོའི་ བུ་མོ།
རྒྱུ་འབྲས།
སྟོན་གྱི་ལོ་ཏོག་དཔྱིད་ཀྱི་ས་བོན་དང༌། །
མཁས་པའི་ཡོན་ཏན་དཀའ་ཚེགས་སྔོན་སོང་སྟེ། །
མདོར་ན་རྒྱུ་ལ་མ་བརྟེན་འབྲས་བུ་ཞིག །
སྔ་ཕྱིའི་མཁས་པ་སུས་ཀྱང་བཞག་པར་དཀའ། །
རྩེ་གདུང༌།
སྐབས་རེར་སྤྲོ་སྣང་ལྷ་ཡི་དགའ་ཚལ་དང་། །
མཚམས་རེར་སྐྱོ་གདུང་མེ་མུར་འོབས་ལ་དྲངས། །
འཁྲུལ་སྣང་ཡུལ་ལ་སྐྱེལ་བའི་ལམ་མཁན་ཏེ། །
འགྱུར་མེད་སེམས་ལ་བྲིས་པའི་རི་མོ་ཞིག །



ས་མཐོའི་ བ་མོ།
བརྗེད་པར་དཀའ་བའི་ཉིན་ཞིག
ཚེ་རིང་སྒྲོལ་མ།
ཆབ་མདོ་སྟེང་ཆེན།
༢༠༠༦ལོའི་ སྤྱི་ཟླ༡པོའི་ཚེས༢༩ཉིན། དཔལ་ བརྩེགས་ བོད་ ཡིག་དཔེ་རྙིང་ཞིབ་
འཇུག་ཁང་ནས། བཀའ་གདམས་ཕྱོགས་བསྒྲིགས་ཐེངས་དང་པོའི་གླེགས་བམ་སུམ་ཅུ་ཐམ་
པ་ཡོངས་སུ་ལེགས་གྲུབ་ཟིན་པར་གུས་མོས་སྙིང་དབུས་ནས་དགའ་སྤྲོའི་རྟེན་འབྲེལ་ཞུ།
སྤྱིར་མི་སུ་འདྲ་ཞིག་ཡིན་རུང་ རང་ ཉིད་ཀྱི་མ་འོངས་ པའི་མདུན་ལམ་དང༌།
ཕུགས་བསམ་ནི་གཞན་ལས་མི་དམན་པ་ཞིག་བྱུང་ན་སྙམ་གྱི་ཡོད་པ་ནི་སྨོས་མེད་རེད།
འོན་ཏེ་དེ་དག་ཐམས་ཅད་ནི་རང་ཉིད་ཀྱིས་བསམ་པ་ལྟར་བསྒྲུབ་ག་ལ་ཐུབ། དེ་ལས་ལྡོག་
སྟེ། ལས་ དབང་ དང༌ བསོད་ ནམས་ སོགས་ ལྐོག་ གྱུར་ དང་། རང་ ཁོ་ནས་ མ་ འཇོན་ པ་
སོགས། ཕྱི་ནང་གི་རྒྱུ་རྐྱེན་མང་པོ་ཞིག་གིས་མི་མི་ཉུང་བ་ཞིག་ཡ་ང་བའི་གནས་སུ་བསྒྱུར་
གྱི་ཡོད་ པ་ནི་དེ་བས་བརྗོད་མི་དགོས། གུས་མོའི་ངོས་ནས་བརྗོད་ན། ཆུང་དུས་ཕུགས་
བསམ་གང་ཡང་མེད་པའི་དྭངས་གཙང་ལྷད་མེད་བྱིས་དུས་ཀྱི་བསམ་པ་ཉག་ཅིག་ཡིན།
ཡིན་ན་ཡང་ལས་དབང་ཞིག་གིས་དེད་ནས་རླབས་ཆེན་གྱི་བྱ་བ་འདི་འདྲ་ཞིག་བྱེད་རྒྱུ་བྱུང་
བ་ནི་བསམ་པའི་ཡུལ་ལས་འདས།
རླབས་ཆེ་བའི་ལས་གཞི་འདི། དགེ་རྒན་དང་དབུ་ཁྲིད་དམ་པ་རྣམས་ཀྱི་སྐུ་དྲིན་
འོག །ལོ་ངོ་དུ་མའི་རིང་མདོ་དབུས་ཀྱི་ས་ཆ་གང་སར་བསྐྱོད་ཅིང་། རྔུལ་ཆུ་ཐིགས་པའི་
ལམ་ཞིག་བསྟར་ཏེ་མ་དཔེ་འཚོ་བསྡུ་དང་། ཟིན་བྲིས་ཡིག་གཟུགས་གཙང་བཤུས། ལྡེབ་



སྤྱིའི་དེབ་གྲངས་གཉིས་པ།
གཟུགས་བཟོ་བསྒྲིགས་སོགས་དཀའ་ཚེགས་ ཀྱིས་སྦགས་པའི་ཀྱག་ཀྱོག་གི་ལོ་ཟླ་དག་
རིམ་པར་བགྲོད་དེ་རྒྱལ་ཁའི་རི་རྩེ་དང་པོ་དེར་ད་ལྟ་འཛེགས་ཐུབ་སོང་། འདི་འདྲའི་རྒྱལ་
ཁའི་གྲུབ་འབྲས་ནི་དགེ་སློབ་ཚང་མས་ཉིན་ཞགས་མང་པོའི་གཉིད་ཆག་ཟས་བཅད་ཀྱི་
སྐལ་བ་དང་། དཀའ་སྡུག་དང་རྔུལ་ཆུའི་རིན། ཐ་ན་ང་དང་འདྲ་བའི་སློབ་མ་མང་པོའི་མིག་
ཆུའི་ཕུང་པོ་ཡིན་ཟེར་ནའང་ཆོག ། །
དེར་བརྟེན་ལས་གཞི་འདིའི་སྐབས་ཀྱི་ཉམས་ཉེས་དང་ཕམ་ཁ་རེ་རེ། ངས་ད་ལྟ་
རྒྱལ་ཁ་དང་གཟི་བརྗིད་ཞིག་ཏུ་རྟོགས། རྔོག་ལོ་ཆེན་པོ། ང་ཚོས་ཁྱེད་དང་ཁྱོད་ཀྱི་སློབ་
རྒྱུད་བཅས་པས། ཕྱི་རབས་གངས་ཅན་པའི་དོན་དུ་བཞག་པའི་རིན་འདས་ཀྱི་ལེགས་
བཤད་ དག །ཉིན་བཞིན་ ཉམ་ ཆག་ དང༌། ཕྱི་ཡུལ་དུ་གྱར་བ་རྣམས་ལ་སྲུང་སྐྱོབ་དང་།
ཉམ་གསོའི་ལེགས་སྐྱེས་ཕུལ་ཐུབ་སོང་ཞེས་དབང་མེད་དུ་དགའ་འབོད་ཤོར། ད་དུང་ཡང་
ངས་སླད་མ་འོངས་པར་རང་ཉིད་ཀྱིས་ཤེས་པའི་ཤེས་བྱ་ཕྲན་བུ་འདིས། མི་རིགས་འདི་ལ་
ལེགས་སྐྱེས་དང་། སྤོབས་སེམས་སྐྱེ་འོས་ པའི་ ཕ་མེས་ཡང་མེས་ཚོས་བཞག་པའི་ཆེས་
གཟི་བརྗིད་ལྡན་པའི་རིག་གཞུང་དག་ལ་ལེགས་སྐྱེས་ཤིག་འབུལ་རྒྱུ་བྱུང་ན་སྙམ། །



ས་མཐོའི་ བུ་མོ།
རྩམ་པ།
ལྷག་པ།།
ལྷོ་ཁ་གྲ་ནང༌།།
རྩམ་པ་ནི་བོད་མི་ཡོངས་ཀྱི་རྒྱུན་ལྡན་གྱི་བཟའ་བཅའ་གཙོ་བོ་ཞིག་ཡིན། གང་
ལགས་ཤེ་ན། ཉེ་བའི་དུས་སྐབས་སུ། བོད་ཀྱི་ས་ཁུལ་ཁ་ཤས་ནས་ཐོན་པའི་གནའ་བོའི་
རིག་དངོས་ཀྱི་གྲས་སུ། རྡོ་ཆས་ཀྱི་དངོས་པོ་མི་ཉུང་བ་ཞིག་ཐོན་ཡོད་པ་དེ་དག་གི་ཁྲོད་དུ།
ཡོས་རྔོ་བྱེད་ཀྱི་ཡོ་ཆས་ཡོད་ལ། དེ་མིན་རྡོའི་རང་འཐག་སོགས་ཀྱང་ཐོན་ཡོད་པ་དེ་དག་ནི་
ལོ་ངོ་སྟོང་ཕྲག་བཞི་ཙམ་ཕྱིན་ཡོད་ པ་གནའ་ རབས་ རིག་དངོས་ཞིབ་ འཇུག་མཁས་པ་
རྣམས་ཀྱིས་ཚོད་དཔག་བྱེད་བཞིན་མཆིས། དེ་ལྟར་ལོ་རྒྱུས་ཡུན་རིང་ལྡན་པའི་བོད་མི་
རིགས་ཀྱི་བཟའ་བཅའི་ རྩམ་པ་ནི། བོད་ ཀྱི་ཐུན་མོང་མ་ ཡིན་པའི་སྐྱེ་དངོས་ནས་ལས་
བཟོས་པ་ཞིག་ཡིན་ཞིང་། དེ་དག་བཟོ་སྟངས་ཐད་སྤྱིར་བཏང་བྱས་ན་རིགས་གཉིས་སུ་
དབྱེ་ཆོག་པ་སྟེ། རིགས་གཅིག་ནི་སླང་རྔོས་ཞེས་ཐད་ཀར་འབྲུ་བརྔོས་ཏེ་རང་འཐག་གམ་
ཆུ་འཁོར་གྱིས་བཏགས་ནས་བཟོ་པ་དང་། རིགས་གཞན་ཞིག་ནི་རྩམ་པ་སྤུས་ལེགས་ཀྱི་
བཟོ་སྟངས་ཏེ་ཐོག་མར་འབྲུ་ཆུ་ཚ་པོས་འཁྲུ་བ་དང་། དེ་ནས་འབྲུ་དང་བྱེ་མ་མཉམ་བསྲེས་
ཀྱིས་ལག་བརྔོས་འཚམ་པོ་བརྒྱབ་ཐོག་ཡོས་ཀྱི་ལྤགས་པ་གཙང་མར་བཤུས་ཏེ་འཐག་པ་
སོགས་དམངས་ཁྲོད་ཀྱི་རྩམ་པ་ལས་སྣོན་བྱེད་ཐབས་ལ་བརྟེན་ནས་གྲུབ་པ་ཞིག་ཡིན།
རྩམ་པ་ནི་བྲོ་བ་ཆེ་ལ་རོ་བཅུད་ཕུན་སུམ་ཚོགས་པ་ཞིག་ཡིན་པས། དེས་ལུས་སྟོབས་རྒྱས་
པ་དང༌། འཕྲོད་རྟེན་ཐོག་ ཕན་ནུས་ཆེན་པོ་ལྡན། ཁྱད་པར་དུ་འཇུ་སླ་བས། མཁྲིས་ནད་
པ་རབ
ཏེ



སྤྱིའི་དེབ་གྲངས་གཉིས་པ།
སོགས་ལ་མི་གནོད་པ་མ་ཟད། གཞན་ཡང་གཅིན་པ་མངར་ སྐྱུར་གྱི་ནད་འགོག་བཅོས་
བྱེད་པ་སོགས་ལ་ཕན་ནུས་ཆེན་པོ་ལྡན་ཚུལ་དེ་བོད་ཀྱི་གསོ་བ་རིག་པ་དང་། ཀྲུང་ལུགས་
དང༌ ཕྱི་ ལུགས་ ཀྱི་གསོ་ རིག་མཁས་ཅན་རྣམས་ནས་ཀྱང་བདེན་དཔང་བྱས་ཡོད་། དེར་
བརྟེན་དེང་སྐབས་རྒྱལ་ཁབ་ཕྱི་ནང་གི་མི་མང་པོས་ཧ་ཅང་མཉེས་པོ་གནང་གི་ཡོད། །
33



ས་མཐོའི་ བུ་མོ།
རེ་འགའ་ཙམ།
ཕུན་ཚོགས་སྒྲོལ་མ།
ཆབ་མདོ་འཇོ་མདའ། །
འགའ་ཞིག་མཐོན་པོའི་དབང་རྔམ་གོ་སར་འཛེགས། །
དམངས་ཀྱི་ཕན་བདེ་དང་ནི་བདེ་སྡུག་སོགས། །
སྒྲ་བརྒྱ་པ་བཞིན་སྒྲོག་མཁན་མང་ན་ཡང་། ། །
དངོས་སུ་ལག་ལྟར་བྱེད་མཁན་རེ་འགའ་ཙམ། །
མཛེས་ཤིང་ཡིད་འོང་གངས་ཅན་ཞིང་འདི་ལ། །
རིག་པའི་གནས་གཞན་བསླབ་མཁན་མང་ན་ཡང་། །
འུ་ཅག་བོད་ཀྱི་རིག་གཞུང་སྲོལ་བཟང་འདིར། །
དོན་ཡོད་རྩ་ཆེན་འཛིན་མཁན་རེ་འགའ་ཙམ། །
ཡབ་མེས་དྲིན་ཆེན་ཐོན་མི་ལ་སོགས་པ། །
མགྲིན་པའི་ལམ་ནས་བརྡོལ་མཁན་མང་ན་ཡང་། །
གང་དེས་འབད་པས་བརྩམས་པའི་རིག་གཞུང་ལ། །
ངེས་པ་མཐའ་འཁྱོལ་འབད་མཁན་རེ་འགའ་ཙམ། །
ཕྱི་ཚུལ་ཡ་རབས་སྤྱོད་བཟང་ཉམས་སྟོན་ཡང་། །
ནང་ཚུལ་ཆགས་སྡང་དབང་དུ་གྱུར་པ་ལས། །
34



སྤྱིའི་དེབ་གྲངས་གཉིས་པ།
ལས་དང་རྒྱུ་འབྲས་ཚུལ་བཞིན་སྲུང་མཁན་དང་། །
དྲང་བདེན་ལམ་དང་བསྟུན་མཁན་རེ་འགའ་ཙམ། །
བྱམས་སེམས་དྲང་བདེན་ལས་དང་རྒྱུ་འབྲས་དག །
ཚིག་རྒྱན་སྙན་པའི་ངག་ནས་བརྗོད་ནའང་། །
ལུས་སེམས་མི་དགེ་བཅུ་དང་བྲལ་བ་ནི། །
བསིལ་ལྡན་ཁ་བའི་ལྗོངས་ལ་རེ་འགའ་ཙམ། །
འུ་ཅག་བོད་ཀྱི་སྐད་ཡིག་གཅེས་འཛིན་ཞེས། །
ཁ་བཤད་ཆུ་ཡི་ལྦུ་ལྟར་སྒྲོག་ནའང་། །
ར་མ་ལུག་གི་བསྲེ་སླད་མི་སྨྲ་མཁན། །
གདོང་དམར་བོད་ཀྱི་ལྗོངས་ལ་རེ་འགའ་ཙམ། །
འདྲིས་དང་མ་འདྲིས་གྲངས་མེད་མི་རྣམས་ལ། །
གཏམ་དང་ཁ་མཚར་སྨྲ་བ་དེ་སྲིད་ཀྱང་། །
རང་རིགས་བོད་ཀྱི་རང་སྐད་མ་བསླད་པར། །
བེད་དུ་སྤྱོད་པའི་སྐྱེ་བོ་རེ་འགའ་ཙམ། །
35



ས་མཐོའི་ བུ་མོ།
བསྟོད་ཚིག་མེ་ཏོག་དཀར་པོའི་ཕྲེང་བ།
ཤེས་རབ་དཔལ་དབྱངས།
( ཆབ་མདོ་དཔའ་ཤོད། )
སྙན་སྙན་རྒྱང་ནས་ཐོས་པ་ལྷ་སའི་གྲོང་། །
མཚར་མཚར་སེམས་ལ་འཛིན་པ་དག་པའི་ཞིང་། །
ཐུང་ཐུང་མིག་གིས་མངོན་སུམ་མཇལ་བའི་ཚེ། །
ཅེར་ཅེར་མིག་རིལ་འཁྲུལ་བའི་ལྟད་མོ་མང་། །
ཕྱོགས་མཚམས་རི་ཚོགས་བཀྲ་ཤིས་བརྟག་བརྒྱད་རིས། ། །
བསང་མཆོད་དུད་སྤྲིན་དཀར་པོའི་ཡོལ་བ་བྲེས། །
ལྦུ་དཀར་མུ་ཏིག་འཛུམ་པའི་ལང་ཚོ་ཅན། །
ལྷུང་ལྷུང་སྒྲ་ལྡན་སྐྱིད་ཆུ་ནུབ་ཏུ་རྒྱུ། །
ཏེ
མ་སྨད་བསོད་ནམས་ཅན་གྱི་དད་པའི་རྟེན། །
སྐལ་ལྡན་ཞལ་མཇལ་ངན་སོང་མི་འགྲོ་ཞེས། །
ཁྲི་ཕྲག་མགོ་ནག་བོད་མིས་མཆོད་པའི་ཡུལ། །
ཤཱཀྱ་མུ་ནེའི་སྙན་པ་འདི་ནས་འབར། །
D)
རྗེ
སྲི་ཞིའི་ཁམས་ཀྱི་རྔམ་བརྗིད་མ་ལུས་པ། །
གཅིག་ཏུ་བསྡུས་འདྲའི་གྲུ་འཛིན་རི་བོ་ཆེས། །
36



སྤྱིའི་དེབ་གྲངས་གཉིས་པ།
མཐོ་སྒང་འཇིག་རྟེན་སྙན་པས་འཕུལ་བྱེད་པས། །
གངས་ཅན་བོད་མིའི་སྤོབས་སེམས་འདི་ནས་མངོན། །
ཕྱོགས་ཕྱོགས་མཚམས་སུ་གནས་པའི་སྐྱེད་ཚལ་རྣམས། །
མང་མང་མེ་ཏོག་ཚོགས་ཀྱིས་དོག་པོར་བྱས། །
ཁྲུང་ཁྲུང་ངང་པ་མང་པོའི་རྩེད་དགའི་གནས། །
དྭངས་དྭངས་མཚེའུ་ཡོན་ཆབ་བཀོད་བཞིན་མཛེས། །
སུམ་རྩེན་གྲོང་ཁྱེར་ས་ལ་འཕོས་འདྲ་བའི། །
ངོ་མཚར་རྨད་བྱུང་ཞིང་མཆོག་ལྷ་ལྡན་གྲོང་། །
པ་ཊའི་རིས་བཞིན་སྤྲེལ་བའི་གཞུང་ལམ་འགྲམ། །
རྣམ་རྒྱལ་ཕོ་བྲང་འཕོས་འདྲའི་ཁང་བཟང་བསྟར། །
གོ་ལའི་ཡང་རྩེའི་མེ་ཏོག་ལྡུམ་ར་ཞེས། །
ས་གསུམ་མཛེས་པའི་རྒྱན་དུ་འདི་ན་བཞད། །
ཨེ་མ་རྨད་བྱུང་ལྷ་ལྡན་ཞིང་གི་དཔལ། །
ཀུན་བཟང་ཞིང་གི་ཟུར་གཅིག་འཕོས་པ་འདྲ། །
ཞིང་འདིའི་སྣོད་བཅུད་བཀོད་པ་མ་ལུས་པ། །
མངོན་སུམ་མིག་གིས་མཐོང་ཡུལ་གྱུར་པའི་ཚེ། །
བསྟོད་ཚིག་མེ་ཏོག་དཀར་པོའི་ཕྲེང་བ་ཞིག །
ངལ་བ་སྤང་སྟེ་མགྲིན་པའི་རྒྱན་དུ་བསུས། །
37



ས་མཐོའི་ བུ་མོ།
ཨ་མའི་ལས་དབང་། །
ཕུན་ཚོགས་སྒྲོལ་མ།
ཆབ་མདོ་འཇོ་མདའ།
བྱས་བྱས་ཟིན་མཐའ་མེད་པ་འཁོར་བའི་ལས། །
གྲུབ་གྲུབ་རེ་བས་རྟག་ཏུ་བྲེལ་གྱུར་བས། །
ཕངས་ཕངས་མི་ཚེ་ཕལ་ཆེར་རྫོགས་ཉེ་ཡང༌། །
མ་མས་ངར་ཤུགས་སྒྲིམ་ནས་ད་དུང་འབད། །
དབྱར་གྱི་ཉི་འོད་དགུན་གྱི་ལྷགས་རླུང་སོགས། །
ཚ་གྲང་ངལ་དུབ་མང་པོའི་སྡུག་བསྔལ་མདར། །
མ་འཇིག་བྱམས་བརྩེ་ཆེན་པོའི་ཡ་ལད་ཀྱིས། །
རང་སྲོག་འབེན་དུ་བཙུགས་ནས་བུ་ཕྲུག་སྐྱོང་། །
ངལ་བ་བརྒྱ་ཕྲག་སྤྱད་པའི་ལོ་ཟླའི་ཁྲོད། །
ལང་ཚོའི་མེ་ཏོག་དུས་ཀྱི་རྐུན་པོས་ཁྱེར། །
དབུ་སྐྲ་རྒྱ་ལྕང་ལོ་མ་དུང་ལྟར་གྱུར། །
སྐུ་གཟུགས་ཙཱ་རིའི་སྨྱུག་མ་གཞུ་ལྟར་གུག །
འདྲེན་བྱེད་ཡུལ་དུ་མ་ཡི་ངང་ཚུལ་དག །
མཐོང་བའི་ཚེ་ན་མིག་ཀོང་མཆི་མས་བཀང་། །
38



སྤྱིའི་དེབ་གྲངས་གཉིས་པ།
སྲིད་འདིར་མ་ཡི་བཀའ་དྲིན་ཅིས་མི་དྲན། །
དེ་ཕྱིར་དྲིན་ལེན་འཇལ་བར་སྙིང་ནས་རེམ། །
འོན་ཏེ་ཆེས་སྙིགས་དུས་འདིའི་སྐྱེ་བོ་འགའ། །
མ་ཡི་དྲིན་ལེན་འཇལ་བར་མ་ནུས་པར། །
རང་ལ་ཕན་པའི་མ་ཡི་ཁ་ཏ་ཡང་། །
རྣ་རྒྱབ་རླུང་བུ་ཇི་བཞིན་བསྒྱུར་འདི་སྐྱོ། ། །
A
h&orjབ་15108/
39



ས་མཐོའི་ བུམོ།
ཐོར་རྩོམ་བློ་ཡི་རང་སྒྲ།
ཚེ་རིང་ཆོས་སྒྲོན།
གཞིས་རྩེ་གདོང་དཀར།
དད་པས། །
གཞུང་བཟང་ལམ་བུ་འཆད་པའི་བཤེས་གཉེན་ལ། །
དགའ་དད་སེམས་ཀྱི་དཀྱིལ་ནས་བྱུང་བ་ཡི། །
མ་གསང་དྲང་པོའི་སྙིང་གཏམ་སྐྱུར་མོ་ཞིག ། །
ཡང་ཡང་སྙན་གྱི་དཀྱིལ་དུ་སྒྲོན་པར་འདོད། །
ལེགས་སྐྱེས། །
གངས་ཅན་རི་བོའི་སུལ་ནས་འཇོ་གྱུར་ཞིང་། །
སྦྲང་དཀར་རྩམ་པའི་དྲི་བ་དང་འགྲོགས་པའི། །
ལེགས་བཤད་འོ་མ་དཀར་པོའི་བདུད་རྩིའི་རྒྱུན། །
ན་མཉམ་གཞོན་ནུའི་ཚོགས་ལ་ལེགས་སྐྱེས་ཕུལ། །
ཞེན་ཆགས་
ཆབ་སྲིད་ཆོས་ལུགས་ལྗིད་ལྡན་འཁོར་ལོ་དག །
སྐད་ཅིག་ཡུན་ལ་བསྐོར་བའི་སྟོབས་པོ་ཆེ། །
མེ་ཏོག་གཞུ་ལས་འཕོས་པའི་འདོད་ལྷའི་མདའ། །
སྒོར་འདི་མཐོ་དམན་ཀུན་གྱི་སྙིང་ལ་ཟུག །
40



སྤྱིའི་དེབ་གྲངས་གཉིས་པ།
གདམས་ངག
ཁྲེལ་མེད་ངན་པའི་དཔུང་ལ་བརྒོལ་བའི་མཚོན། །
བག་ཡོད་ཡ་རབས་སྤྱོད་པའི་མི་ཆོས་གཏམ། །
ལན་ཅིག་ཐོས་འཛིན་དབང་པོར་ལྷུང་བ་ཡང་། །
ཉེས་སྤྱོད་དུག་ལས་སྲུང་བའི་སྨན་མཆོག་ཅིག །
སྐྱིད་ངན།
ལུགས་ཟུང་སྒྲུབ་པའི་ཐབས་ལ་བློ་རྨོངས་པས། །
ཡོད་ཚད་བྱ་བའི་ཕྱོགས་ལ་བག་འཁུམ་ཞིང་། །
ཉིན་མཚན་ཀུན་ཏུ་རྣམ་གཡེང་དགའ་མའི་མལ། །
བསྟེན་པས་སྐྱེ་བོ་དམ་པའི་རྐང་འདྲེན་གྱུར ། །
དགའ་འབོད།
སྔོན་བསགས་འབྲས་བུས་ཆོས་ལྡན་ཞིང་དུ་སྐྱེས། །
མཁྱེན་ལྡན་སློབ་དཔོན་དུ་མའི་ཞལ་སྔ་ནས། །
མེས་པོའི་རིག་གཞུང་ཉན་འདི་སྐལ་བཟང་ཞེས། །
སྐད་སྒྲ་ཆུང་ཡང་ལན་བརྒྱའི་བར་དུ་འབོད། ། །
སྐྱོ་སྣང་།
གཉེར་མའི་དྲ་བས་ཞལ་རས་ཡོངས་བཅིངས་ཤིང་། །
ཐགས་བཟང་དྲི་མེད་དུང་སོ་ན་སོས་དེད། །
བརྩེ་བའི་གཟིགས་དཀྱུས་ཉམས་པའི་དྲིན་ཆེན་མ། །
དྲན་པས་བློ་ལ་བདེ་མེད་ཚོར་བ་ཞིག །
41



ས་མཐོའི་ བུ་མོ།
ཕོ་བྲང་པོ་ཏ་ལ།
དཀོན་མཆོག
ཡུལ་ཤུལ་རྫ་སྟོད།
བརྗིད་ཉམས་ལྡན་པའི་ཕོ་བྲང་པོ་ཏ་ལ་ནི་བོད་མིའི་གནའ་བོའི་བློ་གྲོས་ཀྱི་མཚོན་
རྟགས་དང༌། དེང་དུས་འཛམ་གླིང་རིགས་དངོས་སྲུང་སྐྱོབ་ཀྱི་གྲས་ཞིག་ཀྱང་ཡིན། གནའ་
བོའི་བཟོ་རྩལ་གྱི་ཉམས་འགྱུར་ལྡན་པའི་ཕོ་བྲང་འདིའི་ཁོར་ཡུག་ཏུ་ཀུན་ནས་མཛེས་སྡུག་
ལྡན་པའི་མེ་ཏོག་སྣ་ཚོགས་ཚོན་མདངས་རྣམ་པར་བཀྲག་ལ། ཕྱོགས་ཕྱོགས་སུ་ཐུལ་བའི་
མེ་ཏོག་གི་དྲི་ཞིམ་གྱིས་མགྲོན་པོ་དག་གི་ཡིད་ལ་སྤྲོ་སྣང་སྟེར་ཞིང་། སྟེང་དུ་གསེར་འོད་
ཆེམ་ཆེམ་འཕྲོ་བའི་རྒྱ་ཕིབས་དང་། རྡོ་སྐས་ཀྱི་ལམ་ངོས་ནི་སྲིད་རྩེའི་ལྷ་ཡུལ་བསྙེགས་
པའི་རྨུ་ཐག་ཅིག་ལ་འཇའ་ཚོན་རྣམ་པར་བཀྲ་བ་དང་མཚུངས་ལ། དམར་མདངས་རྒྱས་
པའི་ཕོ་བྲང་དེའི་ནང་དུ་རིན་ཐང་གཞལ་དུ་མེད་པའི་གནའ་རྫས་དང་རྟེན་གསུམ་གྱིས་ཕྱུར་
བུར་བཀང་ཞིང་། རྔམ་བརྗིད་ལྡན་ པའི་ ཕོ་བྲང་འདི་ནི་མཐོ་སྒང་གི་ནོར་བུ་དང་། ང་ཚོ་
བོད་མིའི་གཟི་བརྗིད་ཡིན།



སྤྱིའི་དེབ་གྲངས་གཉིས་པ།
དབྱར་གྱི་ལྷ་མོའི་རྟོགས་བརྗོད།
དཀོན་མཆོག
ཡུལ་ཤུལ་རྫ་སྟོད།
རྫ་སྤང་འདྲེས་པའི་རི་རྩེ་ཡི། །ལྷ་བྱ་གོང་མོའི་གསུང་སྙན་ལས། །
ནམ་ཟླ་དབྱར་ཁ་སླེབས་སོང་དང་། །སྤང་ལ་མེ་ཏོག་བཞད་སོང་ཟེར། །
དེ་ཚེ་དབྱར་གྱི་དཔལ་མོས་ནི། །ལྗང་མདོག་འཆོར་གོས་ལུས་ལ་བཀླུབས། །
སྤྲོ་སྐྱིད་སྣང་བ་འབུམ་ཕྲག་གི །སྐྱེས་བཅས་འཇིག་རྟེན་ཁམས་འདིར་ཕེབས། །
Gk
བ་
སྐྱེ་འགྲོའི་སྣང་བ་གསོ་བ་ཡི། ཁུ་བྱུག་གསུང་སྙན་རྣ་བའི་དཔྱིད། །
ཐན་དགྲའི་སྙིང་སྲོག་འགས་འགྱུར་བའི། །སྒྲ་བརྒྱའི་འཐབ་རྔ་དེ་ཡིས་བརྡུང་། །
ཡིད་འབབ་སྙིང་དུ་སྡུག་གྱུར་པའི། །ས་ཡི་དུས་ཚིགས་བཟང་པོ་འདིར། །
ཡིད་འོང་ཚོམ་བུ་བཀྲ་བ་ཡི། །མེ་ཏོག་སྣ་ཚོགས་སྤང་ལ་སྟོར། །
དཀར་ཆུ་འོ་མ་འཕེལ་གྱུར་ཞིང་། །ཕྱུགས་རྣམས་ཤ་ཤེད་རྒྱས་པ་ཡིས། །
རྟ་ནོར་ལུག་ལ་དུང་བ་ཡི། །ཨ་ཁུའི་གདོང་ལ་སྤྲོ་སྣང་སྟེར། །
43



ས་མཐོའི་བུ་མོ།
ས་མཐོའི་ བུ་མོ།
མཁའ་ལ་ཆུ་འཛིན་འཁྲིགས་པ་དང་། །བར་སྣང་འཇའ་ཡི་གུར་ཁང་འཕེལ། །
སྦྲང་ཆར་སིམ་སིམ་འབབ་པ་ཡིས། །སྐྱེ་འགྲོའི་ཚོགས་ཀྱི་གསོས་སུ་གྱུར། །
དེ་ནས་དབྱར་གྱི་དགའ་མ་ནི། །འབྲས་ལྡན་མང་པོའི་ཁུར་ཁྱེར་ནས། །
མི་རིང་སྟོན་གྱི་གཞོན་ནུ་སར། །བག་མར་འགྲོ་བའི་ཉེར་བསྡོགས་རྩོམ། །
བ།



སྤྱིའི་དེབ་གྲངས་གཉིས་པ།
གསལ་བྱེད་ཀྱི་རྒྱན།
ཚེ་རིང་ཆོས་སྒྲོན།
གཞིས་རྩེ་གདོང་དཀར།
རིགས་བརྗོད་ཐོག་གསལ།།
དཔྱིད་ཀྱི་ཕོ་ཉས་སྙན་པའི་འགྱུར་ཁུག་གིས། །
སྐྱེ་འགྲོ་སྤྲོ་བའི་གནས་ལ་སྦྱོར་བྱེད་ཅིང་། །
སྔོ་ལྗང་ན་བཟའ་བཀླུབས་པའི་ཆར་གྱི་དུས། །
རིང་མིན་ཕེབས་ཞེས་ཀུན་ལ་བསྒྲགས་པར་དབང་། །
བྱ་བ་ཐོག་གསལ་བྱེད། །
ལེགས་པར་བསྐྲུན་ནོ་བཟོ་རྩལ་མཁས་པ་ཡི། །
སྙན་གྲགས་ཁྱབ་པའི་རི་བོ་གྲུ་འཛིན་ཏེ། །
དྲི་མེད་ཡིད་འོང་ཟེའུ་འབྲུ་ཅན་གྱིས་ཀྱང༌། །
རྐང་དྲུག་གཞོན་ནུའི་ཚོགས་ལ་དགའ་བའི་རོ། །
ཡོན་ཏན་ཐོག་གསལ་བྱེད། །
མཛེས་པ་ཉིད་དོ་ན་གཞོན་འབྲོག་མོ་ནི། །
རིན་ཆེན་གཡུ་བྱུར་མུ་ཏིག་རྒྱན་གྱིས་ཏེ། ། །
མཐའ་ཡས་གཡུ་ལྟར་སྔོ་བའི་སྨན་ལྗོངས་ཀྱང༌། །
སྣ་ཚོགས་ཆུ་སྐྱེས་དཀར་དམར་རྣམས་ཀྱིས་སོ། །
45



ས་མཐོའི་ བུ་མོ།
རྫས་ཐོག་གསལ། །
བདུད་རྩིའི་ཉིང་ཁུར་གྲགས་པའི་ནས་ཆང་འདིས། །
སྡུག་བསྔལ་ཅན་ལ་བདེ་བའི་བུ་རམ་དང་། །
རྒྱང་རིང་མགྲོན་ལ་བཀྲ་ཤིས་སྣེ་ལེན་མཚོན། །
ཆོས་སྐྱོང་སྲུང་མར་གསེར་སྐྱེམས་འབུལ་བྱེད་དོ། །
རིགས་བར་གསལ། །
གཞུང་ལུགས་མང་ཐོས་རྣམ་དཔྱོད་ཡངས་པའི་ཐུགས། །
ལེགས་བཤད་སྨྲ་མཁས་ཀུན་མཁྱེན་སློབ་དཔོན་གྱིས། །
བློ་རྨོངས་སྐྱེས་བུའི་བློ་རིག་བསལ་བའི་ཆེད། །
རང་ནུས་ཡོད་ཚད་འབྱིན་པར་ཀུན་ནས་དད། །
བྱ་བ་བར་གསལ།
བརྩེ་ལྡན་མ་མས་འཇམ་པའི་གོས་དང་རྒྱན། །
ཞིམ་པའི་ཟས་ཀྱིས་སྙིང་ནས་བརྩེ་བའི་བུ། །
བྱམས་ཀྱིས་བསྐྱངས་སོ་བཤེས་གཉེན་མཆོག་རྣམས་ཀྱིས། །
ཤེས་རིག་ལང་ཚོ་རྒྱས་པའི་སློབ་མའོ། །
རིགས་བརྗོད་མཐའ་གསལ།
གནའ་སྲོལ་ན་བཟའ་ལུས་ལ་མཛེས་པ་དང༌། །
གཤིས་འཇམ་ངག་གིས་ཀུན་ལ་བདེ་བ་སྤྲད། །
46



སྤྱིའི་དེབ་གྲངས་གཉིས་པ།
ལྷད་མེད་བློ་ཡི་དགེ་བ་དཔག་མེད་པའི། །
ཡོན་ཏན་དང་ལྡན་མཐོ་སྒང་མཛངས་མའོ། ། །
བྱ་བ་མཐའ་གསལ།
བཤེས་གཉེན་དམ་པས་ཡིག་རྨོངས་སློབ་བུ་དང་། །
རྟ་བདུན་དབང་པོས་སྲིད་པའི་སྨག་རུམ་སྟེ། །
གསོ་རིགས་གཞུང་ལ་མཁས་པའི་ལྷ་རྗེ་ཡི། །
རིན་ཆེན་སྨན་གྱིས་ནད་གཞི་མ་ལུས་སེལ། །
ཕྲེང་བའི་གསལ་བྱེད།
དྭངས་གསལ་དགུང་སྔོན་དབྱིངས་ཀྱི་རྟ་བདུན་གྱིས། །
ཡིད་འོང་ཆུ་སྐྱེས་ཚལ་རྣམས་ལེགས་བསྐྱངས་ཤིང་། །
དེས་ཀྱང་ཞིམ་མངར་བཅུད་ལྡན་སྦྲང་རྩི་དང་། །
སྦྲང་རྩིས་རྐང་དྲུག་བུང་བའི་ཚོགས་རྣམས་སོ།།
འགལ་བའི་གསལ་བྱེད།
སྦྱིན་པའི་ཚོགས་ལ་རོལ་བའི་སློང་མོ་བས། །
དཀའ་སྤྱད་མི་དགོས་འཚོ་སྐྱོང་ཐུབ་པ་ཡི། །
ཉིན་ལྟར་མལ་དུ་ལུས་སེམས་བདེ་གྱུར་ཀྱང་། །
རིན་ཆེན་མི་ལུས་དོན་མེད་ཡིད་རེ་སྡུག །
47



ས་མཐོའི་ བུ་མོ། །
དོན་གཅིག་གསལ་བྱེད། །
ཤེས་བྱའི་གནས་ལ་བརྩོན་པའི་སློབ་བུ་ཡིས། །
ཀུན་མཁྱེན་སློབ་དཔོན་དམ་པ་བསྟེན་བྱས་ཏེ། །
བཅུ་ཕྲག་རིག་པའི་གནས་ལ་ལེགས་སྦྱང་བ། །
བླ་མེད་མཁས་པའི་གོ་འཕང་འཐོབ་ཕྱིར་རོ། །
སྦྱར་བའི་གསལ་བྱེད།
ཡིད་འོང་མཛེས་སྡུག་རྣམ་པ་རབ་རྒྱས་ཞིང་། །
འདྲེན་བྱེད་ཡུལ་གྱི་ལོངས་སྤྱོད་མཛེས་ལྡན་མཆོག །
སྦྲང་རྩིའི་རྒྱལ་མཚན་ཡིད་འོང་སྐྱེད་ཚལ་དང་། །
རི་དྭགས་མིག་ཅན་སྐྱེ་འགྲོའི་ཚོགས་ནའོ། །



སྤྱིའི་དེབ་གྲངས་གཉིས་པ།
ཀ་བཤད་སྙིང་གཏམ་གྱི་ཟེགས་མ།
མིག་དམར་གཡང་འཛོམས།
ལྷོ་ཁ་གོང་དཀར། །
ཀ་ཡེ་དལ་གཅིག་གསོན་དང་བརྩེ་བའི་གྲོགས། །
ཁ་ཙམ་མིན་པའི་སྙིང་གི་གཏམ་ཞིག་བཤད། །
ག་དུས་བརྗེད་མེད་ཡིད་ལ་འཇབ་པའི་གཉེན། །
ང་ཡི་སྙིང་གི་མཚེར་ཡ་གསན་པར་ཞུ། །
ཅ་ཅོའི་འགྲན་རྩོད་མང་བའི་འཇིག་རྟེན་འདིར། །
ཆ་འཇོག་བྱ་ཡུལ་ཧ་ཅང་དཀོན་ན་ཡང་། །
ཇ་ཆུ་ལྟར་མཐུན་ངེད་གཉིས་མཛའ་བརྩེའི་སེམས། །
ཉ་ཆུ་བཞིན་དུ་ནམ་ཡང་བྲལ་ཐབས་མེད། །
ཏ་ལའི་སྡོང་པོ་འོག་གི་སྙིང་གཏམ་ནང་། །
ཐ་མར་མི་ཚེ་འཁྱོལ་བའི་དམ་བཅའ་བཞགས། །
ད་ལྟ་ལུས་པོ་གསོན་བྲལ་བྱུང་ན་ཡང་། །
ན་གཞོན་སེམས་པར་ཤི་བྲལ་མ་གཏོགས་མེད། །
པ་ཏྲ་བཞིན་དུ་མཚར་སྡུག་མེད་ན་ཡང་། །
49



ཕ་མ་བཞིན་དུ་བཀུར་བསྟི་ཁྱེད་ལ་ཞུ། ། །
བ་དང་བེའུའི་ལྷད་མེད་བརྩེ་དུང་ལྟར། །
མ་ཡོང་བསམ་པའི་དོགས་པ་བདག་ལ་མེད། །
ཙ་གི་ཅི་གིའི་སེམས་པའི་ཡིག་ཆུང་འདི། །
ཚ་གི་ཚི་གིས་བྲིས་པར་གྱུར་བས་ན། །
ཛ་རེ་ཛོ་རེ་མང་ཤས་ཆེ་ན་ཡང་། །
ཝ་མོ་བཞིན་དུ་གཡོ་སྒྱུ་གཏན་ནས་མེད། །
ཞྭ་མོ་གོས་རྒྱན་མི་གཅིག་གཞན་ཡུལ་ཕྱོགས། །
ཟ་འདོད་བློ་ལ་ཡོད་པའི་འཚོ་བའི་ཆེད། །
འ་ཅག་བརྩེ་གྲོགས་བྲལ་ནས་འགྲོ་བ་ལ། །
ཡ་མཚན་གནང་དགོས་མེད་དོ་སྙིང་གི་གྲོགས། །
ར་བ་གངས་ཀྱིས་བསྐོར་བའི་ཡུལ་ལྗོངས་འདིར། །
ལ་ལུང་གང་ཕྱིན་དྲན་པའི་མཛའ་གྲོགས་ལ། །
ཤ་ཚའི་སྙིང་གཏམ་དཔྱིད་ཀྱི་བུ་མོའི་ངག །
ས་ཐག་འགྱང་བའི་ཡུལ་ནས་བདག་གིས་ཕུལ། །
ཧ་ཅང་དྲང་པོ་ཡིན་ནོ་འཕྲིན་གྱི་མཐར། །
ཨ་མི་དེ་བ་དཔང་དུ་བཞག་ཀྱང་ཆོག །



སྤྱིའི་དེབ་གྲངས་གཉིས་པ།
མཛའ་འཕྲིན་དཔྱིད་ཀྱི་བུ་མོའི་རྒྱང་གླུ།
མིག་དམར་གཡང་འཛོམས།
ལྷོ་ཁ་གོང་དཀར།
སྙིང་གྲོགས་ལགས།
ཁྱེད་ནོར་བུ་ཆུ་གཏེར་ནང་ལ་བཞུགས། །
ང་རེ་སྒུག་མཚོ་ཡི་འགྲམ་ན་ཡོད། །
ཁྱེད་ང་ལ་གདུང་སེམས་ཡོད་ཟེར་ན། །
ཚུར་ལན་ཅིག་གཟིགས་རོགས་སྙིང་སྡུག་ལགས། །
མལམ་ན
སེམས་བསླུ་བའི་འཇའ་ཚོན་ཤིན་ཏུ་བཀྲ། །
དུས་མ་ངེས་འགྱུར་བ་འདི་ཡི་གཤིས། །
ཁྱེད་ང་ལ་དགའ་པོ་ཡོད་ཟེར་ན། །
སེམས་རྡོ་རྗེའི་བྲག་ལ་བཅོལ་རོགས་གནོངས། །
ཡངས་ས་གཞི་གངས་རི་ར་བས་བསྐོར། །
དམན་བུ་མོའི་སེམས་ཆུང་ཁྱེད་ཀྱིས་བཅིངས། །
ཁྱེད་ང་ལ་བརྩེ་བ་དངོས་མེད་ན། ། །
སེམས་ཞགས་པས་མ་བཅིངས་གློད་རོགས་གནོངས། །
གཏན་མི་འགྱུར་རི་བོ་ཧི་མ་ལ། །
5



ས་མཐོའི་ བམ།
དམན་ང་ཡི་འགྱུར་མེད་སེམས་པ་ཡིན། །
ཁྱེད་ང་དང་ལྷན་དུ་འགྲོག་འདོད་ན། །
ལྷད་མེད་པའི་སེམས་པ་བདག་ལ་གཏོད། །
པ་བབ
བདེ་མེད་པའི་བརྩེ་དུང་རྒྱ་མཚོ་ལགས། །
དམན་ང་དང་གདུང་སེམས་གཅིག་འདོད་ན། །
ལྷད་མེད་པའི་གྲུ་ལ་ལེགས་བཞུགས་ཏེ། །
སེམས་དྲོན་མོའི་སྟེང་དུ་ཕེབས་རོགས་གནོངས། །
ངའི་དྲན་གདུང་ཡར་ཀླུང་གཙང་པོའི་རྒྱུན། །
བར་མ་ཆད་བསྐལ་པ་གྲངས་མེད་བཞུད། །
ཁྱེད་ང་དང་ལས་དབང་འབྲེལ་ཟེར་ན། །
དུས་ནམ་ཡང་བརྟན་དུ་བཞུགས་རོགས་གནོངས། །
ཁྱེད་ང་ལ་བརྩེ་དུང་ཡོད་ཟེར་ན། །
དུས་མི་འགྱང་ཐུགས་བསམ་བཞེས་རོགས་གནང་། །
ཡུལ་ཐག་རིང་རྒྱང་བའི་སྙིང་གྲོགས་ལགས། །
འདི་བུ་མོའི་ཡིད་ཀྱི་རེ་འདུན་ལགས། །
རྟག་མེད་པའི་འཇིག་རྟེན་མི་ཡུལ་འདིར། །
ཆེས་གཏན་དུ་གཡོ་བ་མི་སེམས་ལགས། །
སྐྱིད་མེད་པའི་གཞན་ཡུལ་སྐྱོ་གླུ་ལ། །
སྙན་ཟུར་ཙམ་གཏོད་དང་སྙིང་གྲོགས་ལགས། །
ལགས།།



སྤྱིའི་དེབ་གྲངས་གཉིས་པ།
འགོག་རྒྱན་གྱི་དཔེར་བརྗོད།
མིག་དམར་གཡང་འཛོམས།
ལྷོ་ཁ་གོང་དཀར།
འདས་པ་འགོག་པ། །
འཛམ་གླིང་སུམ་ཆ་གཉིས་ཀྱི་དབང་བསྒྱུར་མཁན།
ཁྲི་སྲོང་ལྡེའུ་བཙན་ཡིན་ཞེས་བརྫུན་པའི་ཚིག །
འོན་ཏེ་བཙན་པོའི་ལོ་རྒྱུས་བལྟས་ཙ་ན། །
མངའ་ཐང་ཆེས་ཆེར་ལྡན་པ་བསྙོན་དུ་མེད། །
ད་ལྟ་བ་འགོག་པ།
ཁྱོད་ཞལ་བདེ་འབྱུང་གཙུག་རྒྱན་ངོས་སུ་ནི། །
གངས་རིའི་ཁུ་བ་བྱུགས་ཏེ་དགོས་པ་གང་། །
ཐིག་ལེ་མཆོག་མའི་ལང་ཚོ་སྐྱེངས་བྱེད་མ། །
བདེ་གཡང་མཛེས་སྡུག་སྐྱེ་རྒུའི་ཡིད་གར་འོང་། །
མ་འོངས་པ་འགོག་པ། །
བློ་དང་རིག་པ་བཀྲ་བའི་གཞོན་སྐྱེས་ཚོ། །
ཤེས་བྱ་སྦྱངས་པའི་སྐལ་བཟང་རིང་དོར་ན། །
འགྲན་རྩོད་ཆེ་བའི་ཁྲོམ་རའི་དཔལ་འབྱོར་ཐོག །



ས་མཐོའི་ བུ་མོ།
།
མགོ་བོ་བཏེགས་པ་ནམ་ཡང་ཐོབ་མི་འགྱུར། །
ཆོས་འགོག་པ།
ན་གཞོན་སྙན་པའི་ངག་གིས་ཆུ་གཏེར་ལས། ། །
འགྱུར་མེད་བརྩེ་སེམས་རྦ་རླབས་གཡོ་དེ་བརྫུན། །
གལ་ཏེ་ནམ་ཡང་དྭངས་གཙང་ལྷད་མེད་ན། །
བདག་སེམས་སྡུག་བསྔལ་ཀློང་དུ་ཇི་ལྟར་ཚུད། །
ཆོས་ཅན་འགོག་པ།
ལྔ་རིག་ཤིང་རྟའི་སྲོལ་འབྱེད་ས་པཎ་རྗེ། །
སྐུ་གཟུགས་བཟང་ཞེས་བདག་གིས་བརྗོད་བྱ་དབེན། །
འདྲེན་བྱེད་སྣང་ངོར་གྲངས་མེད་གསུང་འབུམ་ལས། །
སྐུ་ཉིད་མངོན་པར་མཇལ་བའི་སྐལ་བ་ཕྲ། །
རྒྱུ་འགོག་པ།
ལོག་ལམ་གཅོང་རོང་འཕྱན་པའི་ངན་རེངས་པ། །
གཏུམ་དྲག་ལས་ལ་སྦྱོར་བའི་དྲག་སྤྱོད་མཁན། ། །
ཉེན་རྟོག་དཔུང་སྡེས་བསྐོར་ཡང་རྒྱལ་ཁྲིམས་ལས། །
མ་འགལ་ཕྱིར་ན་བདག་སེམས་ག་ལ་གཡོ། །
འབྲས་བུ་འགོག་པ། །
ལང་ཚོ་གསར་པའི་མེ་ཏོག་འཁྲི་ཤིང་གིས། །



སྤྱིའི་དེབ་གྲངས་གཉིས་པ།
བཞིན་རས་རྒྱུ་སྐར་བདག་པོ་རབ་འཛུམ་ཞིང་། །
མིག་འབྲས་བུང་བ་རྣམ་པར་ཕྱོགས་གྱུར་ཡང་། །
བདག་སེམས་གཡོ་སྒྱུའི་ཞགས་པར་ཚུད་མ་མྱོང་། །
རྗེས་གནང་གིས་འགོག་པ།
པདྨའི་གཉེན་ཁྱོད་ཆུ་ལྷའི་ཕང་བ་རུ། །
གཤེགས་པར་འདོད་ན་ཅི་བདེར་བཞུད་པར་མཛོད། །
ལྡུམ་རའི་སྐྱེད་ཚལ་རྣམ་པ་བཀྲ་བྱེད་པའི། །
ཆུ་སྐྱེས་ཚལ་རྣམས་ཡུན་རིང་འཚོ་མི་འགྱུར། །
དབང་གིས་འགོག་པ།
ཤེས་བྱའི་རྒྱལ་ཁམས་བསྐོར་བར་བཏང་གྱུར་ན། །
རང་མགོ་རང་ཐོན་བློ་ཞིག་རྙེད་གྱུར་ཅིང་། །
མ་འོངས་བདེ་སྐྱིད་ལམ་ཞིག་མཆིས་ན་ཡང་། །
བུ་མོ་སྐྱེས་མའི་དཔང་དུ་ཉར་བར་མཛོད། །
མ་གུས་པས་འགོག་པ།
བརྩོན་པས་ཐོས་བསམ་གྲུ་ལ་རབ་ཞུགས་ཏེ། །
གསུང་རབ་རྒྱ་མཚོར་བགྲོད་ན་རྨད་བྱུང་མོད། །
འོན་ཏེ་སྐྱིད་ལུག་འདམ་དུ་བྱིངས་པའམ། །
ལྔ་རིག་བང་མཛོད་ཅི་དགའ་ཁྱེད་ཀྱིས་ཤེས། །
55



ས་མཐོའི་ བུ་མོ།
ཤིས་བརྗོད་ཀྱིས་འགོག་པ། །
ཁྱེད་ཉིད་འཆལ་འཁྱོར་གོམ་པའི་འདེགས་འཇོག་རེས། །
མི་ཚེ་སྡུག་ལ་འདོད་ན་ཤིས་པར་སྨོན། ། །
ཕྱིས་སུ་འགྱོད་པའི་གཡང་སར་ལྟུང་བའི་ཚེ། །
སྨྲེ་སྔགས་སྡུག་ཡུས་བདག་གིས་ཐོས་པར་ཤོག །
རྩུབ་མོས་འགོག་པ།
ལམ་སྟོན་ཆེན་པོ་གཞན་ཕྱོགས་ཆས་བདེན་ན། །
གླིང་འདིར་རྨོངས་སེལ་སྒྲོན་མེ་གཞན་དག་ཚོལ། །
ཉིན་མོའི་སྣང་བས་བསྐྱངས་པའི་ཆུ་སྐྱེས་ཚལ། །
མཚན་མོའི་རལ་གྲིས་བཅོམས་ཏེ་རྒུད་པར་ངེས། །
གྲོགས་ཀྱིས་འགོག་པ། །
ཕ་མའི་འགྲམ་དུ་གནས་པའི་ན་གཞོན་རྣམས། །
དུས་ཚོད་དམ་འཛིན་བསྙེན་བཀུར་ཞབས་ཏོག་སྒྲུབས། །
ཕྱིས་ནས་ས་ཐག་ཆོད་དེ་བྲལ་བའི་སྐབས། །
འགྱོད་སེམས་གདུང་བས་མནར་བའི་དུས་ཤིག་འོང་། །
འབད་པས་འགོག་པ། །
བློ་གྲོས་ཅན་ཁྱེད་བདེ་བར་གནས་ཤིག་ཅེས། །
སྙན་པའི་ཚིག་གིས་མེ་ཏོག་གཏོར་སྙམ་ཡང་། །
སྲིད་དང་ཐར་པའི་བླང་དོར་གནས་མཐའ་དག །



སྤྱིའི་དེབ་གྲངས་གཉིས་པ།
ཀ
སྟོན་པའི་སྣང་བྱེད་སྒྲོན་མེ་མཛོད་ཅེས་ཐལ། །
གཞན་དབང་གིས་འགོག་པ། །
བཤེས་གཉེན་མཆོག་ཁྱོད་བསྟན་པའི་ཁུར་བོར་ནས། །
བག་མེད་འདུ་འཛིའི་གནས་ལ་དགྱེས་བཞེད་ན། །
དད་ལྡན་སློབ་བུའི་ཚོགས་ལ་གྲོས་འདྲི་མཛོད། །
བདག་ཀྱང་དེ་ལན་བཞིན་དུ་བརྗོད་པར་བྱ། །
ཐབས་ཀྱིས་འགོག་པ།
དྲིན་ཅན་བཤེས་གཉེན་ཡུལ་གཞན་བཞུད་དགོངས་ན། །
བློ་ཡི་མུན་སེལ་ཁྱོད་ཀྱི་མཁྱེན་རབ་དེ། །
མི་ལུས་རིན་ཆེན་དོན་ལྡན་བྱ་ཕྱིར་དུ། ། །
བདག་དང་མི་འབྲལ་འགྲོགས་པའི་ཐབས་ཤིག་སྩོལ། །
ཁྲོ་བས་འགོག་པ།
སྐད་ཅིག་ཡིད་བརྟན་མེད་པའི་ལུས་ཕྲ་མ། །
རྒྱུ་སྐར་སྐྱེངས་བའི་སོ་ཕྲེང་ན་འཛུམ་ཡང་། །
ཁྱེད་ཉིད་གཡོ་སྒྱུའི་སྣང་བས་གོམས་པ་ལས། །
མི་གཙང་ཕུང་པོར་སུ་ཡིས་ཡིད་གཏད་བཅུག །
སྙིང་རྗེས་འགོག་པ།
རང་རྩལ་ངོམས་པའི་དུས་རབས་གར་སྟེགས་སུ། །
57



ས་མཐོའི་ བུ་མོ།
ཤེས་བྱའི་བྲོ་གར་མ་སྦྱངས་ལང་ཚོ་ཡོལ། །
བློ་གྲོས་མེ་ཏོག་རྣམ་གཡེང་སད་ཀྱིས་བཅོམ། །
ན་ཆུང་བུ་མོའི་ཚུལ་འདི་ཀྱེ་མ་ཧུད། །
འགྱོད་པས་འགོག་པ།
ཕུན་ཚོགས་སྡེ་བཞིའི་དཔལ་ལ་མ་འབད་ཅིང་། །
ཐོས་བསམ་སྒོམ་གསུམ་བྱ་བ་མ་འདྲིས་ལ། །
ཅི་ཡང་མེད་པར་བློ་དང་ལང་ཚོ་དག །
མ་ལུས་རབ་ཏུ་འཇོམས་འདི་ཀྱེ་མ་སྐྱོ། །
ཐེ་ཚོམ་གྱིས་འགོག་པ། །
ཅི་འདི་བདེ་འབྱུང་གཙུག་རྒྱན་འཕོས་པའམ། །
ཡང་ན་སྙིང་སྡུག་དགའ་མའི་བཞིན་གྱི་འཛུམ། །
སྲེད་པའི་ཆང་གིས་མྱོས་པའི་སྐྱེ་བོ་ལ། །
མི་བཟོད་གདུང་བ་འཕེལ་འདི་བསིལ་ཟེར་མིན། །
སྦྱར་བས་འགོག་པ། །
རྣམ་རྟོག་འབད་རྩོལ་བྱེད་པས་སྟོང་གྱུར་ཡང་། །
སྐྱེ་རྒུའི་ཡིད་ཀྱི་རེ་བ་ཀུན་སྐོང་བས། །
རྒྱལ་མཆོག་དཔག་བསམ་ལྗོན་པ་བཞུགས་བཞིན་དུ། །
བེམ་གཟུགས་ནོར་བུ་གཞན་གྱིས་ཅི་ཞིག་བྱ། །



སྤྱིའི་དེབ་གྲངས་གཉིས་པ།
དོན་གཞན་འགོག་པ།
འདི་ན་ལུས་ངན་ལྟར་གྱིས་རབ་ཕྱུག་ཀྱང་། །
ཆོག་ཤེས་མེད་པར་འདོད་ལ་སྲེད་འདི་གཤིས། །
འོན་ཏེ་དུས་མཐའི་རྟ་གདོང་འབར་བའི་ཁར། །
དབྱར་གྱི་ཚ་ཟེར་རྣོ་ཡང་ག་ལ་ཚིམ། །
རྒྱུ་ཡིས་འགོག་པ། །
འཕྲིན་ལས་ཉི་ཟླ་འབར་བའི་གཟི་བྱིན་གྱིས། །
བདག་ཅག་རྨོངས་པ་སེལ་ཞེས་མི་བསྟོད་དེ། །
མཐའ་ཡས་གདུལ་བྱར་ལེགས་མཛད་སྤེལ་བ་འདི། །
སངས་རྒྱས་ཁྱེད་ཀྱིས་བསྒྲུབ་བྱ་ཉག་གཅིག་གོ །
59



ས་མཐོའི་ བུ་མོ།
དུས་ཚོད།
ཚེ་སྒྲོན། །
འཕན་པོ།
ངས་འདས་ཟིན་པའི་ལོ་ཟླ་དག་ལ་ཕྱིར་དྲན་ཞིག་བྱས་ཚེ། དེ་ནི་ཡིད་སྐྱོ་དགོས་པ་
ཞིག་དང་གནོང་འགྱོད་སྐྱེས་དགོས་པ་ཞིག་ཡིན་པ་ཚོར། གང་ལགས་ཤེ་ན་ཞེས་ངས་ང་
རང་ལ་འདྲི་ཚིག་བཏོན། ངས་དེ་སྔོན་དུས་ཚོད་ལ་རིན་ཐང་གང་འདྲ་ཡོད་པ་མ་ཤེས་ལ།
དེ་དཀོན་པོ་ཞིག་ཡིན་པ་ཡང་མ་ཤེས། ངས་བསམ་པར། དུས་ཚོད་ནི་དེ་རིང་ཕྱིན་ཡང་
སང་ ཉིན་ ཡོད། སང་ ཉིན་ ཕྱིན་ ཡང་། གནང་ཉིན་ཡོད་པར་ ངོས་འཛིན་བྱེད་ ཀྱི་ཡོད། ད་
སྐབས་ངས་བསམ་བློ་གཏོང་སྐབས། དུས་ཚོད་ནི་རང་རང་གི་ཚེ་སྲོག་ལས་ལྷག་པའམ།
ཚེ་སྲོག་ལས་མི་དམན་པ་ཞིག་ཏུ་སྙམ། དུས་ཚོད་ནི་ཚེ་སྲོག་ལྟར་གསེར་དངུལ་གྱིས་ཉོ་མི་
ཐུབ་ལ། དབང་ཤུགས་ཀྱིས་བཀག་ཏུ་མེད། མ་ཟད་དེ་རིང་དང་སང་ཉིན་གྱི་དུས་ཚོད་ཀྱང་
འདྲ་གི་མེད། དེ་རིང་ གི་དུས་ཚོད་ནི་ལང་ཚོ་ཡིན་ཡང་། སང་ཉིན་གྱི་དུས་ཚོད་ནི་རྒས་
གཉེར་རེད། །དུས་ཚོད་ནི་དྲག་ཏུ་རྒྱུག་པའི་ཤྭ་འོད་ཇི་བཞིན་སུས་ཀྱང་འགོག་ཐབས་བྲལ།
དེས་ལང་ཚོའི་མེ་ཏོག་བཅོམ་ཞིང་། རྒས་གཉེར་གྱི་གྲམ་ཐང་ཡང་བསྐྱལ།
ཡང་རྣམ་པ་གཅིག་ཏུ་ན་དུས་ཚོད་ནི་དགོས་འདོད་འབྱུང་བའི་བང་མཛོད་ཅིག་སྟེ། དེ་
ལས་ཤེས་རིག་གི་ནོར་བུ་བླངས་ཆོག་པས། ལས་ལ་བརྩོན་པའི་སྐྱེ་བོས་གཡུར་དུ་ཟ་བའི་
གྲུབ་འབྲས་སྟོན་ཡོད། ངས་འདས་ཟིན་པའི་ལོ་ཟླ་ལ་ནན་ཏན་གྱིས་ཕྱིར་དྲན་བྱེད་སྐབས།
བློ་ཕངས་དང་ཡིད་ཆད་ཀྱིས་ཁེངས། ལོ་ཟླ་དེའི་ནང་ངས་བླངས་པའི་གྲུབ་འབྲས་དང༌།
60



སྤྱིའི་དེབ་གྲངས་གཉིས་པ།
ཉམས་མྱོང་གིས་ཐོབ་པའི་འཚོ་བའི་བསླབ་བྱ་གང་ཡོད། ད་ཆ་རང་ཉིད་ཀྱི་རིག་གནས་ཆུ་
ཚད་སློབ་ཕྲུག་གཞན་གྱི་གྲལ་མཇུག་ཏུ་ལུས་པ་དང༌། སེམས་ཁོང་གིས་བཟོད་པར་དཀའ་
བའི་གནོང་འགྱོད་འདི་ཡང་། དུས་ཚོད་ལ་གཅེས་སྤྲས་མ་བྱས་པས་ལན། དེར་བརྟེན་ངས་
ད་ལྟ་ཐོབ་པའི་དུས་ཚོད་འདིར་གཅེས་སྤྲས་བྱས་ནས་སློབ་སྦྱང་ལ་འབད་པ་བརྩོན་ལེན་
བྱེད་པའི་སེམས་ཤུགས་དྲག་པོ་བཅང་བཞིན་ཡོད། །



ས་མཐེའི་ བུ་མོ།
ང་ཡི་ཕ་ཡུལ།
བསམ་གཏན།
ཡུལ་ཤུལ་ནང་ཆེན།
འཇིག་རྟེན་བྱེད་པོས་རྩོལ་བས་སྟོང་གྱུར་ཡང་། །
ངོ་མཚར་བྱེ་བ་ཕྲག་བརྒྱས་བཀང་བའི་གནས། །
སྲིད་ཞིའི་ཕུན་ཚོགས་གཅིག་ཏུ་བསྡུས་འདྲ་བའི། །
མདོ་སྟོད་སྒ་བ་འཇིག་རྟེན་འཛིན་མའི་རྒྱན། །
སྲིད་ཞིའི་དགེ་ལེགས་མ་ལུས་འབྱུང་བའི་གནས། །
ཀུན་མཁྱེན་ཉི་མའི་གཉེན་གྱི་རིང་ལུགས་མཆོག །
འཛིན་སྐྱོང་སྤེལ་བའི་ལས་ལ་རྟག་གཞོལ་བའི། །
དགེ་འདུན་འདུས་པའི་ཆོས་སྡེ་གནས་དེར་དར། །
ཡ་རབས་མེས་པོ་སྟོང་གིས་བཞག་པའི་ནོར། །
དམན་ལ་བྱམས་བརྩེ་ཀུན་ལ་དྲང་བདེན་གྱི། །
སྲོལ་བཟང་མི་ཆོས་མུ་ཏིག་ཕྲེང་བའི་རྒྱུན། །
མ་ཉམས་སྤེལ་པའི་སྐྱེ་བོ་གནས་དེར་བཟང་། །



སྤྱིའི་དེབ་གྲངས་གཉིས་པ།
ཕ་ཡུལ་མདོ་སྟོད་ས་ཡི་ཐིག་ལེ་འདིར། །
ནང་བསྟན་རིང་ལུགས་པད་ཚལ་རབ་བཞད་པས། །
མཁས་གྲུབ་བཤེས་གཉེན་རྐང་དྲུག་གནས་དེར་རོལ། །
ང་ཡི་ཕ་ཡུལ་དགའ་བའི་ཞིང་གི་མཆོག ། །
སྤང་ལྗོངས་གཡུ་ཡི་མཎྜལ་བཀོད་འདྲའི་སྟེང་། །
རྟ་ནོར་ལུག་ཚོགས་ཚོམ་བུ་བཀོད་བཞིན་མཛེས། །
གཤིས་དྲང་སེམས་བག་ཡངས་པའི་སྐྱེ་བོ་རྣམས། །
རྫོགས་ལྡན་གསར་པའི་འཚོ་བ་གནས་དེར་རོལ། །
སྐལ་བཟང་ཕན་བདེའི་ཉི་གཞོན་གྱིས་མཛེས་པའི། །
མེས་པོའི་སྲོལ་བཟང་སྐྱོང་བའི་གཞོན་ནུ་རྣམས། །
སྲོལ་ངན་རྣམ་གཡེང་ལེ་ལོས་མི་འདའ་བར། །
བཅུ་ཕྲག་རིག་པའི་དགའ་སྟོན་རོལ་དེ་རྨད། །
02
སུམ་རྩེན་ལྷ་ཡི་དགའ་ཚལ་འཕོས་པ་དང་། །
ལྷོ་གླིང་མཛེས་ལྗོངས་གཅིག་ཏུ་བསྡུས་འདྲ་ཞེས། །
སྙན་གྲགས་ཕྱོགས་ཀྱི་བུ་མོའི་རྣ་རྒྱན་ལ། །
མཛེས་པའི་ཕྲ་ཞིག་བདག་གིས་འདི་ན་འབུལ། །
63



ས་མཐོའི་ བུ་མོ།
དྲིན་ཆེན་ཨ་ཕར་ཕུལ་བའི་སེམས་འཕྲིན།
ཚེ་རིང་སྒྲོལ་མ།
ཆབ་མདོ་སྟེང་ཆེན།
ཁྱེད་མ་མཇལ་དུས་ཚིགས་རིང་མོའི་ནང༌། །
ང་བུ་མོས་ལྷ་ལྡན་གྲོང་ཁྱེར་ནས། །
མིག་མཆི་མས་ལོ་ཟླ་གྲངས་མེད་བསྐྱལ། །
སེམས་སྐྱོ་བའི་སྙིང་ཁོང་ཆུ་ལས་གྲང་། །
དགོང་ཉི་མ་ནུབ་རིར་བརྒལ་གྱུར་ཀྱང༌། །
སང་ཞོགས་པར་ཤར་རིའི་ཕྲག་ནས་འཚེར། །
བདུད་གཤིན་རྗེས་ཁྲིད་པའི་དྲིན་ཆེན་པ། །
རིང་ལོ་ཟླ་འདས་ཀྱང་མཇལ་རྒྱུ་མེད། །
ངས་བལྟས་བལྟས་མིག་གིས་མ་མཐོང་ཞིང་། ། །
ངས་ཉན་ཉན་རྣ་བས་མ་ཐོས་ཀྱང༌། །
ཐུགས་བྱམས་སེམས་ཆེ་བའི་དྲིན་ཆེན་ཕ། །
གནས་དག་པའི་ཞིང་དུ་བཞུགས་ན་བསམ། ། །
དུས་དེ་རིང་བུ་མོས་སེམས་འཕྲིན་ཞིག །
སྐྱོ་དུངས་དུངས་ངང་ནས་བྲིས་པ་ཡང་། །
64



སྤྱིའི་དེབ་གྲངས་གཉིས་པ།
གནས་བདེ་ལྡན་དག་པའི་ཞིང་ཁམས་ནས། །
དྲིན་ཕ་ལོའི་སྤྱན་གྱིས་གཟིགས་པར་སྨོན། །
དུས་ནམ་ཡང་རིག་གནས་མེད་གྱུར་ན། །
ནོར་ལོངས་སྤྱོད་ལྡན་ཡང་ཅི་ལ་ཕན། །
སྤྱོད་ཤེས་ན་ལོ་གསུམ་མཁོ་ཆས་ཙམ། །
སྤྱོད་མ་ཤེས་རང་རང་སྲོག་གི་གཤེད། །
རྒྱུ་ལོངས་སྤྱོད་གནས་སྐབས་ཕུན་ཚོགས་ཙམ། །
ནོར་ཆོག་ཤེས་མེད་ན་སྡུག་བསྔལ་རྒྱུ། །
དབང་ཤུགས་དྲགས་ཅན་གྱིས་བཙན་གྱིས་འཕྲོག །
ལས་ཐབས་ཟད་རྣམས་ཀྱིས་འཇབ་ནས་རྐུ། །
དྲིན་ཨ་ཕའི་བཀའ་དྲིན་བསམ་མི་ཁྱབ། །
ཆུང་བྱིས་པའི་དུས་ནས་སློབ་གྲྭར་བཏང་། །
རྒྱ་ཆེ་བའི་རིག་གནས་སྣ་ཚོགས་བསླབ། །
མི་བཟང་པོའི་སྤྱོད་ཡོན་ཐམས་ཅད་བསླབ། །
དེང་ཟང་ཟིང་ཆེ་བའི་སྤྱི་ཚོགས་འདིར། །
ནང་འཁྲུག་པ་ཤོར་ནས་གསོད་རེས་བྱེད། །
མི་ཚོགས་པའི་དབུས་སུ་ཉམས་སྣང་མཐོ། །
བལྟས་བལྟས་ན་དུད་འགྲོ་ལས་ཀྱང་སྡུག །
65



ས་མཐོའི་ བུ་མོ།
དྲིན་ཨ་ཕ་གཞན་ཡུལ་འགྲིམས་ནས་བཟུང་། །
ཁྱེད་བཀའ་དྲིན་ཆེ་བ་ལྷག་པར་ཚོར། །
དམན་བུ་མོར་བཞག་པའི་དངོས་པོ་དག །
བསམ་ཤེས་ན་ནོར་བུ་ག་ལ་ཡིན་། །
རྒྱུ་རིན་ཐང་ཆེ་བ་ཡོད་ཚད་ཀུན། །
ལྷན་ཅིག་ཏུ་སྤུངས་འདྲའི་ནོར་བུ་ཞིག །
ང་བུ་མོའི་སེམས་ལ་བཀོད་པ་འདི། །
བསམ་ཤེས་ན་ནོར་བུ་ཀུན་གྱི་མཆོག །
ནོར་ཀུན་གྱི་མཆོག་ནི་ཤེས་ཡོན་ཡིན། །
ནོར་ཀུན་གྱི་གཞི་མ་ཡི་གེ་ཡིན། ། །
དེ་ཐམས་ཅད་ཁྱེད་ཀྱིས་ང་ལ་གནང་། །
ཁྱེད་ནམ་ཡང་བུ་མོའི་སེམས་ཀྱི་མགོན། །
66



ས་མཐོའི་ བུ་མོ།
ང་ཡི་ཀྱག་ཀྱོག་གི་ལམ་བུ་རིང་མོ།
ཡེ་ཤེས་ལྷ་མཚོ།
ཆབ་མདོ་འཇོ་མདའ། །
ང་ཡི་འོད་སྣང་།
བདེ་སྟེར་ཉིན་བྱེད་ཀྱི་དབང་པོ། །
ཕ་གིའི་ནུབ་རི་ལ་བཞུད་སོང་། །
ཉ་གང་དཀར་གསལ་གྱི་དུང་ཟླ། །
ཤར་རིའི་རྩེ་མོ་ཡིས་བསྒྲིབས་སོང༌། །
སྒྲི
ཁ་བའི་འདབ་མ་དང་འགྲོགས་པའི། །
ང་ཡི་ཁེར་འཁྱར་གྱི་རྣམ་ཤེས། །
འོད་མེད་སྨག་རུམ་གྱི་ཁྲོད་དུ། །
བྱང་རླུང་སྐྱ་བོ་ཡིས་ཁྱེར་སོང༌། །
ང་ཡི་ཕ་ཡུལ།
ཕ་ཡུལ་འབྲོག་སྡེ་ཕྱུག་མོའི་བཀོད་པ་དེ། །
མཚོ་དང་མཚེའུ་ཆུ་མིག་སྣ་ཚོགས་དང༌། །
མེ་ཏོག་སྣ་ཚོགས་བགྲང་གིས་མི་ལང་བ། །
མི་ཡི་ཡུལ་གྱི་དག་པའི་ཞིང་ཁམས་ཉིད། །



སྤྱིའི་དེབ་གྲངས་གཉིས་པ།
འོན་ཀྱང་ན་གཞོན་རིག་པ་གསལ་བའི་དུས། །
ཤེས་རིག་ཡོན་ཏན་བསླབ་པའི་བསམ་པ་བོར། །
རྟ་ནོར་ལུག་གི་ཕྱི་ལ་དུས་ཀུན་འབྲང་། །
མི་ལུས་ཕྱུགས་ཀྱི་བྲན་ཁོལ་གྱུར་འདི་སྐྱོ། །
ང་ཡི་ཨ་མ། །
ཨ་མས་སྔར་ནས་འཁོར་བའི་ལས་ལ་བྲེལ། །
ཨ་མས་ཟིན་པའི་བྱ་བ་གཅིག་ཀྱང་མེད།
ཨ་མའི་མི་ཚེ་ཕལ་ཆེར་རྫོགས་ལ་ཉེ། །
ཨ་མ་བསམ་ཚེ་ང་རང་སེམས་པ་སྐྱོ། །
ང་ཡི་སྤྲོ་སྣང་།
ང་རང་ལས་དང་བསྐལ་བ་དམན་ན་ཡང་། །
ང་ཡིས་དགེ་བའི་བཤེས་གཉེན་དམ་པ་མཇལ། །
ང་རང་རྣམ་དཔྱོད་ཤིན་ཏུ་ཕྲ་ན་ཡང་། །
ང་ཡིས་དུས་ཀུན་རིག་པའི་གནས་ལ་བརྩོན། །
ང་རང་ལེགས་ཉེས་ཤེས་པའི་བློ་མེད་ཀྱང་། །
ང་ཡིས་ལས་འབྲས་གནས་ལ་ཡིད་ཆེས་བྱས། །
ང་རང་ན་ཚོད་ཤིན་ཏུ་ཕྲ་ན་ཡང་། །
ང་ཡིས་ལྷག་བསམ་གངས་རིའི་སྤུན་ལ་བཅངས། །
ངག
བ།
69



ས་མཐོའི་ བུ་མོ།
ང་ཡི་སྐྱོ་སྣང་།
གཞན་ཕན་བྱ་བ་སྣ་གཅིག་ངས་མ་འགྲུབ། །
མེས་པོ་དམ་པའི་བཀའ་དྲིན་ངས་མ་ཚོར། །
ཤུལ་བཞག་ནོར་བུའི་རིན་ཐང་ངས་མ་ཤེས།
ཁ་བ་རི་པའི་སྐྱིད་སྡུག་ངས་མ་བསམ། །
བཤེས་གཉེན་དམ་པར་བཀུར་སྟི་ངས་མ་བྱས། །
དྲིན་ཅན་ཕ་མར་དྲིན་ལན་ངས་མ་འཇལ། །
གནས་སྐབས་འཚོ་གོས་ཙམ་ཡང་ངས་མ་འགྲུབ། །
མ་འོངས་མི་ཚེའི་ལམ་བུ་ངས་མ་མཐོང༌། །
རང་གཤིས་མི་བརྟན་པའི་ང་།
སྐབས་འགར་རང་སེམས་སྤྲོ་བ་ལྡན་ན་ཡང་། །
ལན་འགར་བདག་ཡིད་སྡུག་གི་མུན་པ་འཁྲིགས། །
མཚམས་ཤིག་གཞན་ཕན་བསམ་པ་ཡོད་ན་ཡང་། །
མཚམས་ཤིག་ཆགས་སྡང་མི་དགེའི་རྟོག་ཚོགས་མང་། །
རང་བློར་རང་གིས་ཡིད་བརྟེན་མེད་གྱུར་ན། །
ཡིད་བརྟེན་ཕེར་བའི་ཡུལ་ཞིག་གང་དུ་བཙལ། །
རང་བཞིན་རྣམ་དག་བྱང་ཆུབ་སྙིང་པོའི་གཤིས། །
ནམ་ཞིག་མཇལ་བའི་བསྐལ་བཟང་ཡོད་དམ་ཅི། །



སྤྱིའི་དེབ་གྲངས་གཉིས་པ།
ངུར་སྨྲིག་གོས་ཀྱིས་ཕྱི་ཚུལ་བརྒྱན་ན་ཡང་། །
ཆགས་སྡང་དུག་གི་མཚོ་མོ་ཁོང་ན་ཁོལ། །
མཆོག་གསུམ་སྤྱི་བོའི་གཙུག་ཏུ་བསྒོམ་ན་ཡང་། །
ཐ་མལ་ཤེས་པ་དབང་མེད་གཞན་དུ་ཤོར། །
ཞི་དུལ་དྲང་པོའི་སྤྱོད་ལམ་མཛེས་ན་ཡང༌། །
ལང་ཤོར་ངན་རྟོག་དབང་དུ་སོང་བ་ཡི། །
ང་ཡི་གཤིས་རྒྱུད་རྭ་ལྟར་གྱོང་བ་འདི། །
ང་མིན་གཞན་གྱིས་ཤེས་ན་ངོ་རེ་ཚ། ། །
གཞན་ཡུལ་དུ་འབྱོར་བའི་ང་། །
ལེ་བར་སྟོང་ཕྲག་ཏུ་བརྒལ་ནས། །
ཆ་མེད་གཞན་ཡུལ་དུ་འབྱོར་སོང་། ། །
བརྩེ་བའི་སྤུན་གྲོགས་ཀྱི་གསུང་སྐད། །
ཐོས་པས་དགའ་སྤྲོ་ཡིས་ཁེངས་སོང་། །
འོན་ཀྱང་ཚིག་རྩུབ་ཀྱི་མདའ་མོ། །
གྲངས་མེད་བདག་ཕྱོགས་ལ་འཕང་སོང་། །
རྣོ་ངར་ཚིག་རྩུབ་ཀྱི་མདའ་མོས། །
སེམས་ལ་རྨ་ཁ་ཞིག་བཟོས་སོང་། །



ས་མཐེའི་ བུ་མོ།
རྨ་ཁའི་ཟུག་གཟེར་དེ་ལྕི་བས། །
དྲན་མེད་དལ་ཅིག་རང་ལུས་སོང་། ། །
སླར་ཡང་དབུགས་རིང་ཞིག་ཤོར་ནས། །
མིག་ཆུའི་ཐིགས་པ་ཡང་ལྷུང་སོང་། །
བར་མེད་མིག་ཆུ་ཡི་ཟིལ་པས། ། །
ཉལ་སའི་མལ་སྟན་ཡང་བརླན་སོང་། །
གོམ་པ་འཁྱར་འཁྱོར་གྱིས་སོང་བས། །
ལང་ལོང་སྨུག་ཁྲོད་དུ་བསླེབས་སོང༌། །
བཤད་བསམ་སྙིང་ཐུབ་ཞིག་མི་འདུག །
སྡུག་ཀྱང་སྔོན་ལས་སུ་ཤེས་སོང་། ། །
རང་བཞིན་དྲང་པོ་ཡི་གནས་ལུགས། །
མ་བཅོས་རྩོལ་མེད་དུ་ཤོར་སོང་།
དྲི་མེད་ཤོག་དཀར་གྱི་སྟེང་དུ། །
མཛུབ་མོའི་འདུ་བྱེད་ཀྱིས་བྲིས་སོང་། །



སྤྱིའི་དེབ་གྲངས་གཉིས་པ།
གཞན་ཡུལ་དུ་འབྱོར་སྐབས་
ཀྱི་ཚོར་སྣང་།
ཡེ་ཤེས་ཆོས་མཚོ་།
ཀོང་པོ་སྤོ་བོ།
m)
ཐོག་བརྩེགས་ཀྱི་ཁང་ཆེན་རི་བོ་ལྟར་བསྒྲིགས་ཤིང༌། དངོས་པོ་སྣ་མང་འདྲེན་
བྱེད་ཀྱི་ལོངས་སྤྱོད་དུ་གྱུར་པའི་གཞན་ཡུལ་དུ་འབྱོར་སྐབས། རང་ཉིད་བསམ་མེད་ཀྱི་
བྱིས་པ་ཐང་དཀྱིལ་དུ་ལུས་པ་ལྟ་བུའི་ཅི་བྱ་གཏོལ་མེད་ཀྱི་ཚོར་སྣང་ཞིག་ཀྱང་བྱུང་།
དེར་ཡོད་པའི་མི་ཚོགས་རྣམས་ལ་ཞིབ་ཏུ་དཔྱད་པས། རང་བཞིན་གྱིས་ལས་སློབ་ལ་
བརྩོན་པ་དང་། བྱ་བ་ཆེ་ཕྲ་གང་ཞིག་ཡིན་ཡང་རང་ནུས་ཀྱི་ཚོད་ལྟར། ཡར་རྒྱས་ཀྱི་
གོམ་འགྲོས་དལ་མེད་དུ་མདུན་ལ་ སྤོ་བཞིན། མ་བསྐུལ་དང༌ བླངས་ཀྱིས་ཡོད་ཚད་
འགྲན་རྩོད་ཀྱི་གཡུལ་སར་ཞུགས་ནས་འབད་པ་དག་མཐོང་ཚེ། །
བསམ་ ཡུལ་ ལས་ འདས་ པའི་ ཚོར་ སྣང་ ཞིག་ བྱུང་བ་ ནི། རྒན་ དར་ གཞོན་
གསུམ་ཆར། ལེ་ལོ་དང་རྣམ་གཡེང་། བག་མེད་ཁོ་ནས་དུས་འདའ་བ་ལས། སྔར་ཡབ་
མེས་གོང་མ་རྣམས་ཀྱིས་ཤུལ་བཞག་ལྷ་ཆོས་དགེ་བ་བཅུ་དང༌། མི་ཆོས་གཙང་མ་བཅུ་
དྲུག་གི་གཞི་བཟུང་བའི་བྱམས་སྙིང་རྗེ་སོགས་ཡ་རབས་དམ་པའི་སྤྱོད་བཟང་རྣམས་ནི་
འཕོང་ཕྱིས་ཀྱི་རྡོ་བཞིན་དུ་བོར་ཏེ། བྱིས་པ་བསམ་མེད་ནར་མ་སོན་པ་ཁྱུ་ཅིག་ལྟ་བུར་
གཉིད་དུ་ཡུར་ཞིང༌། རྨི་ལམ་གྱི་ནང་ནས་བདེ་བ་ཅན་སོགས་འོག་མིན་ཞིང་གི་བདེ་
སྐྱིད་ལ་ཡིད་སྨོན་དང་ཆགས་སེམས་ཀྱིས་འགྲམ་ཆུ་ལྡང་ཞིང་འདུག །བསམ་བློ་ཞིབ་
73



ས་མཐོའི་ བུ་མོ།
གི་མི་ཚེའི་མདུན་ལམ་ཙམ་ཡང་འཚོལ་ཐབས་མེད་པར། ཅི་བྱ་གཏོལ་མེད་དུ་ལུས་
པའི་བུ་མོ་ང་དང་ང་འདྲ་བའི་གཞོན་ནུ་ཇི་ཙམ་ཡོད། དེ་དག་གི་སྐྱིད་སྡུག་ལ་བསམ་
ཤེས་ དང༌ སེམས་ ཁུར། ལམ་ སྟོན་ དང་ སྐྱོར་མ་སོགས་བྱེད་མཁན་སུ་ཡོད། ཡོད་ན་
ལམ་སྟོན་དང་སྐྱོར་མ་ཇི་ལྟར་བྱེད། སེམས་ཅན་ཐམས་ཅད་བདེ་བ་དང་ལྡན་པར་གྱུར་
ཅིག་ཅེས་སྨོན་ནས་བཞུགས་པ་ཙམ་གྱིས་ཡོང་ངམ། །



སྤྱིའི་དེབ་གྲངས་གཉིས་པ།
རྟོག་ཚོར་གྱི་འགྱུར་སྣང་། །
རིན་ཆེན་བདེ་སྐྱིད།
དཔའ་ཤོད།
ཟག་བཅས་སྒྱུ་ལུས་ཚོང་འདུས་མགྲོན་ཁང་དང༌། །
དགའ་སྐྱོའི་རྣམ་ཤེས་ཐག་རིང་མགྲོན་པོ་ལྟར། །
རྟེན་འབྲེལ་དབང་གིས་ཡུད་ཙམ་འཛོམ་དུས་འདིར། །
དོན་ལྡན་སྙིང་པོའི་བྱ་བ་ཕྲན་ཙམ་སྒྲུབ། །
འོན་ཀྱང་ཚེ་སྔོན་ལས་སམ་གློ་བུར་རྐྱེན། །
ལུས་འདི་འབྱུང་འཁྲུག་ཚ་རིམས་དྲག་པོས་གཟིར། །
ཡིད་མུག་སྐྱོ་སྣང་དྲག་པོས་ཟིན་པའི་དུས། །
གདོང་པ་མཆི་མས་བརླན་ཏེ་སྨྲེ་ངག་ཤོར། ། །
ལྡང་བར་འདོད་ཀྱང་ལུས་ཀྱི་ཟུངས་མི་ཐུབ། །
འགྲོ་བར་འདོད་མོད་གོམ་པའི་འདེག་འཇོག་དཀའ། །
སྡོད་པར་འདོད་ཀྱང་མལ་གྱི་གདན་མི་ནོན། །
ཉལ་བར་མི་ནུས་ཉིན་མཚན་ལོ་བས་རིང་། །
ང་ཡི་རིག་པ་ཅུང་ཙམ་གསལ་བའི་དུས། །
བལྟས་པས་གཟུགས་རྣམས་རབ་རིབ་ཙམ་ཞིག་མཐོང་། །
75



ས་མཐོའི་ བུ་མོ།
ཉན་པས་སྒྲ་རྣམས་རགས་རིམ་ཙམ་ཞིག་ཐོས། །
བསམ་པས་རྒྱང་རིང་ཡུལ་གྱི་རྣམ་པ་ཙམ། །
འོན་ཀྱང་དར་ཅིག་མནོ་བསམ་གཏོང་བའི་དུས། །
བཅུ་ཕྲག་རིག་པའི་གནས་ལ་དབང་འབྱོར་པའི། །
བཤེས་གཉེན་དམ་པའི་ཟླ་མེད་སྙིང་སྟོབས་དང༌། །
གཞན་ཕན་བརྩེ་བའི་ལྷག་བསམ་སྙིང་ནས་དྲན། །
འདི་འདྲའི་ཕུན་ཚོགས་སྐྱིད་པའི་སློབ་གླིང་དུ། །
འབྱོར་པ་འདི་ཡང་ཁོ་མོ་བསོད་ནམས་བཟང་། །
སྐལ་བཟང་དུས་འདི་དོན་མེད་མ་སོང་བར། ། །
རིག་པའི་གནས་ལ་བརྩོན་པའི་སྤོབས་པ་སྐྱེས། །



སྤྱིའི་དེབ་གྲངས་གཉིས་པ།
དབེན་ལྗོངས་ཀྱི་དཔྱིད་དུས།
ཚེ་དབང་ལྷ་མོ།
ཆབ་མདོ།
ན་བུན་ལང་ལོང་འཁྲིགས་པའི་ཀློང་རོལ་ནས། །
ལྗང་མདོག་གཡུ་ལོ་གྱོན་པའི་རྐང་འཐུང་ཚོགས། །
སྣ་ཚོགས་མེ་ཏོག་རྒྱན་དུ་འཛིན་བྱེད་ཅིང་། །
མ་རྙིང་ལང་ཚོ་གསར་པའི་དགའ་སྟོན་ངོམ། །
ད༢）
ཤང་ཤང་སྙན་པའི་སྒྲ་ལྡན་དལ་འགྲོ་མས། །
དབུ་དཀར་མུ་ཏིག་འགྲེམ་པའི་རྫུ་ན་བག་གིས། །
མེ་ཏོག་གསར་པའི་ལང་ཚོ་འཐུ་བཞིན་དུ། །
འཇོ་སྒེག་གར་འདི་སྐྱེ་རྒུའི་ཡི་གར་འོང་། །
མཐིང་སྔོན་མདངས་འཛིན་ཀུན་གསལ་སྒེག་མོའི་ངོས། །
སྤྲིན་དཀར་བླ་བྲེ་མཛེས་པའི་ལྡིང་ཁང་ནས། ། །
བདུད་རྩིའི་བཅུད་ཀྱིས་གཏམས་པའི་ཆར་ཟེགས་རེས། །
སྐྱེ་འགྲོའི་ཚེ་སྲོག་གསོ་བའི་དཔྱིད་དུས་བསྔགས། །
77



ས་མཐེའི་ བསེ།
ལང་ལོང་ཆུ་འཛིན་གསར་པའི་ཡོལ་བ་རིས། །
སྣོད་བཅུད་ཚ་གདུངས་སྐྱོབ་ཕྱིར་བྱེད་པོ་ཡིས། །
བསིལ་བའི་གདུགས་དཀར་གྱེན་དུ་འདེགས་པ་ཡང་། །
གནམ་གྱིས་འགྲོ་ལ་གནང་བའི་ལས་སྐལ་ཞིག །
གཡུ་མདོག་ལང་ཚོ་རྒྱས་པའི་ལྕུག་ཕྲན་ཁྲོད། ། །
སྤུ་སྡུག་ཡིད་འོང་ནགས་ཀྱི་སྡུག་གུ་མ། །
སྙན་འགྱུར་མགྲིན་པའི་གླིང་བུ་དཀྲོལ་བྱེད་པའི། །
འཇོལ་མོས་གདངས་སྙན་གྱེར་བའི་དཔྱིད་ཀྱི་དུས། །
བསིལ་རླུང་ལྡང་བས་སྐྱེ་དངོས་ཁད་ཀྱིས་བསླང་། །
སྔོ་ལྗང་རྩྭ་ཕྲན་ནོར་འཛིན་ལྷུམས་ནས་འབུས། །
ཁུ་བྱུག་སྙན་དབྱངས་རྣ་བའི་བཅུད་དུ་འཇབ། ། །
དབེན་ལྗོངས་དཔྱིད་དུས་ཡིད་ལ་སྤྲོ་སྣང་སྐྱེས། །
བདེ་སྐྱིད་རྫོགས་ལྡན་གསར་པ་དཔྱིད་དུས་ཀྱི། །
ངོ་མཚར་སྣང་བ་འབུམ་གྱི་ཡོ་ལང་འདི། །
བདེ་ཆེན་དག་པའི་ཞིང་དུ་ཡོད་མེད་ཀྱི། །
བུ་མོའི་སེམས་ལ་ཐེ་ཚོམ་དཔྱང་ཐག་འཛིན། །



སྤྱིའི་དེབ་གྲངས་གཉིས་པ།
ཕ་ཡུལ་ལ་བཅངས་པའི་བརྩེ་སེམས། །
པདྨ་ལྷ་མོ། །
ལྔ་བ་ཧུང་ཡོན་རྫོང་།
མཛེས་སྡུག་གཡང་ལྡན་མདོ་ཁམས་རྨེ་བ་ནི། །
སུམ་རྩེན་མི་ཡི་ཡུལ་དུ་འཕོས་འདྲ་བ། །
ཕུན་ཚོགས་སྡེ་བཞིའི་ལང་ཚོ་དར་བའི་གནས། །
བདག་གི་ལང་ཚོའི་མྱུ་གུ་གནས་དེར་འབུས། །
བསིལ་ལྡན་ཁ་བ་དཀར་པོའི་ཤར་གྱི་མཐའ། །
ལྷ་ཡུལ་དགའ་ཚལ་ས་ལ་འཕོས་པའི་ཞིང་། །
རྨེ་ཡུལ་གཡང་ལྡན་ཕྱུག་མོར་གྲགས་པའི་གནས། །
ང་ཡི་དྭངས་གཙང་སེམས་པ་གནས་དེར་ཤོར། །
མཐིང་སྨུག་སྦྲ་ནག་གྲུ་བཞིའི་ནང་རོལ་ནས། །
སྦྲང་དཀར་རྩམ་པའི་བཅུད་ལ་རོལ་བ་ཡི། །
ང་ཡི་སྒྱུ་མའི་ལང་ཚོ་དར་བའི་ས། །
རྨེ་ཡུལ་ཕྱུག་མོ་ཡིད་ལ་ཡང་ཡང་འཁོར། །
79



ས་མཐའི་
ས་ལའི་དྲི་བསུང་འཐུལ་བའི་ཁོར་ཡུག་ཏུ། །
དཀར་དམར་མེ་ཏོག་ཚོམ་བུ་ཕྱོགས་སུ་འཛུམ། །
གངས་རིའི་མདངས་ཅན་བལ་ལྡན་གཡང་མོའི་ཁྱུ། །
མཁའ་ཡི་སྤྲིན་དཀར་ས་ལ་ལྷུང་བར་དོགས། །
འཁོར་ལོ་གསུམ་གྱི་རོལ་མོ་སྙན་པའི་སྒྲ། ། །
དད་ལྡན་རྣ་བའི་བཅུད་དུ་སྟེར་བྱེད་པའི། ། །
བཤད་སྒྲུབ་ཟུང་དུ་འབྲེལ་བའི་ཆོས་ཀྱི་སྡེས། །
ཐུབ་བསྟན་གདུགས་དཀར་འདེགས་པའི་དགོན་དེ་དྲན། །
ཕ་མཐའ་མི་མངོན་ཡངས་པའི་རྩྭ་ཐང་སྟེང་། །
དཀར་དམར་མེ་ཏོག་ཚོམ་བུ་རྣམ་པར་མཛེས། །
ལྷ་ཡི་དགའ་ཚལ་ས་ལ་འཕོས་འདྲའི་ཞིང་། །
རྨེ་ཡུལ་བུ་མོའི་རྣམ་ཤེས་འཁོར་ས་ཡིན། །
རྟ་ནོར་ལུག་གིས་མཐའ་ཡས་རྩྭ་ཐང་ཁྱབ། །
མར་ཐུད་ཟས་ཀྱིས་སྦྲ་ནག་གྲུ་བཞི་གཏམས། །
འབྱོར་སྐྱིད་ཕུན་སུམ་ཚོགས་པའི་གནས་མཆོག་དེ། །
བུ་མོ་ང་ཡི་ལང་ཚོ་དར་བའི་ས། །



སྤྱིའི་དེབ་གྲངས་གཉིས་པ།
སེམས་འཕྲེང་བའི་སྐྱེས་མ།
འཇམ་དབྱངས་ལྷ་མོ།
ཧུང་ཡོན་རྫོང༌། །
རབ་གསལ་སྟོན་གྱི་ནམ་མཁའ་དྭངས་མོ་ལ། །
ཆ་ཤས་ཀུན་རྫོགས་ཟླ་གཞོན་འཛུམ་པའི་ཚེ། །
ལྷག་བསམ་ཁ་བ་དཀར་པོའི་རང་མདངས་ཅན། །
ཨ་མའི་བྱམས་བརྩེ་ཡིད་ལ་ཝ་ལེར་འཁོར། །
བཅུད་ལྡན་ནུ་ཞོ་མངར་མོའི་རིན་མ་འཇལ། །
བྱམས་བརྩེའི་གཅེས་སྐྱོང་དྲོན་མོའི་དྲིན་མ་སོབ། །
བུ་མོས་ཨ་མར་ཆད་པའི་བུ་ལོན་མང་། །
བསམ་བཞིན་རྒྱང་རིང་གནས་ནས་སྐྱོ་བ་སྐྱེས། །
ཞོགས་པའི་སྐྱ་རེངས་ལྷ་མོའི་རྗེས་སྙེགས་ནས། །
མ་ཁྱེད་མཇལ་རྒྱུའི་སྐལ་བ་བྱུང་ན་བསམ། །
བརྩེ་བའི་གསུང་སྙན་རྣ་བས་ཐོས་ན་སྙམ། །
ཞིམ་པོ་ཨ་མའི་ལག་ཟས་མྱང་ན་བསམ། །
81



ས་མཐོའི་ བུ་མོ།
བུ་མོ་ཁེར་རྐྱང་ས་མཐའི་ཡུལ་ལ་ཐོན། །
བརྩེ་བའི་སྐྱེས་མ་རྒྱང་རིང་ཕ་ཡུལ་ལུས། །
ལྷན་འཛོམས་རེ་བ་དམར་པོས་གདུངས་པའི་སེམས། །
སྐད་ཅིག་ཡལ་མེད་ཡ་ཆུང་ཁོག་ཏུ་ཉལ། །
རང་མགོ་རང་ཐོན་ལམ་ཞིག་བྱུང་གྱུར་ན། །
བརྩེ་ལྡན་སྐྱེས་མའི་བཀའ་དྲིན་འཇལ་དགོས་སྙམ། །
མ་ལོའི་བྱམས་བརྩེས་བསྐྱངས་པའི་སྐུ་དྲིན་དེ། །
བརྗེད་པའི་སྐལ་བ་ནམ་ཡང་ཡོད་མི་སྲིད། །
བརྩེ་བའི་མ་དང་བྲལ་ནས་ད་ལྟའི་བར། །
བུ་མོ་ཁེར་རྐྱང་སློབ་གྲྭར་འགྲིམས་བྱས་ནས། །
ལོ་ཟླ་འདས་ཀྱང་ཨ་མའི་འཛུམ་མདངས་དེ། །
བུ་མོའི་སེམས་ལ་མངོན་སུམ་བཞིན་དུ་འཆར། །
མི་རིང་མཉམ་འཛོམས་དགའ་སྤྲོའི་སྨོན་འདུན་དང་། །
མ་ཁྱེད་ཚེ་རིང་ལོ་བརྒྱ་བརྟན་ཆེད་དུ། །
མགོ་ནག་བོད་མིའི་ལྷ་སྐལ་ཇོ་བོའི་དྲུང་། །
བུ་མོས་སྙིང་ནས་གསོལ་བ་ཡང་ཡང་འདེབས། །



ས་མཐོའི་ བུ་མོ།
ཞབས་བྲོ་ལ་དགའ་བའི་ཁམས་པ་བ།
བསོད་ནམས་གཡང་མཚོ།
མཚོ་སྔོན་ཡུལ་ཤུལ་རྫོང་།
ཀེ་ལ་ཤ་ཡིས་བསྐོར་བའི་གནས་མཆོག་འདིར། །
རྩལ་ཆེན་སྤོབས་ལྡན་སེམས་འཕང་མཐོ་བ་ཡི། །
གངས་ལྗོངས་མ་ཡུམ་བུ་ཕྲུག་ཁམས་པའི་བུ། །
དཔའ་ཉམས་བརྗིད་ཆགས་གླིང་གི་དཔའ་ཐུལ་མཚུངས། །
ལག་ཟུང་འདབ་ཡངས་རབ་ཏུ་བརྐྱངས་བྱས་ནས། །
ཐང་དཀར་གཤོག་འགྱུར་ལྟར་གྱི་སྟངས་སྟབས་རེས། །
ཨ་སྔོན་དགུ་བརྩེགས་དབྱིངས་སུ་བསྐྱོད་པའི་ཉམས། །
གཡུ་འབྲུག་ཁྱུ་ཚོགས་མཚོ་ལས་ལྡིང་བ་བཞིན། །
རྔམ་འཇིགས་ཉམས་དང་ལྡན་པའི་ཞབས་བྲོ་ཡིས། །
ཀླད་མེད་བཅོལ་ཆུང་སྡར་མའི་སྤ་བཀོང་སྟེ། ། །
བདེ་མྱུར་གོམ་པའི་འདེགས་འཇོག་མྱུར་འཚུབ་ཀྱི། །
རྡོག་སྒྲས་མཐོ་སྒང་ཞི་བདེའི་རྒྱལ་རྔ་བརྡུངས། །
84



སྤྱིའི་དེབ་གྲངས་གཉིས་པ།
ནོར་འཛིན་ཁོད་སྙོམས་ཐང་ཆེན་ཡངས་པོ་ན། །
རྐང་འཐུང་རྩི་ཐོག་དྲི་ངད་ཕྱོགས་མེད་འཐུལ། །
མེ་ཏོག་གདན་སྟེང་དགའ་སྐྱིད་གླུ་བྲོའི་ཉམས། །
ལྷ་དབང་གཡུལ་ལས་རྒྱལ་བའི་དགའ་སྟོན་བཞིན། །
གནས་ཆེན་གངས་དཀར་ཏི་སེའི་ཉེ་འདབས་སུ། །
སེམས་པའི་གཏིང་ནས་བླངས་པའི་གླུ་ཆུང་དེ། །
སྙན་འགྱུར་མགྲིན་པའི་རྫ་རྔ་འཁྲོལ་བ་བཞིན། །
རབ་སྙན་ཀ་ལ་པིང་ཀར་སྐྱེངས་པ་སྟེར། །
རབ་མཛེས་ཟླ་བ་གཞོན་ནུའི་འཛུམ་ཟེར་ལྟར། །
རྒྱན་གོས་རྣམ་བཀྲའི་འཇའ་ཚོན་རི་མོའི་ཀློང་། །
སྤྲོ་སྐྱིད་འཛུམ་བརྒྱའི་མེ་ཏོག་བཞད་ཉམས་ཀྱིས། །
འཆི་མེད་ཚལ་གྱི་ལྡུམ་ར་མོག་པོར་བྱས། །
ཞབས་བྲོའི་ཉམས་ཀྱིས་ཕྱུག་པའི་ཕོ་གཞོན་ཁྱུ། །
དབྱར་གྱི་དཔལ་ཡོན་ལོངས་སུ་སྤྱོད་པ་ལ། །
རྩྭ་ཐང་གར་སྟེགས་བྱས་པའི་སྐལ་བཟང་འདིས། །
བུ་མོའི་བློ་སེམས་དབང་མེད་ཕྱོགས་དེར་ཤོར། ། །
གསེར་ལྡན་དལ་འབབ་ཀློང་གི་ཆུ་བཏུང་ཞིང་། །
གསོལ་རྩམ་ནས་ཆང་བཅུད་ཀྱིས་སྐྱེད་བསྲིངས་པས། །
85



ས་མཐོའི་ བུ་མོ།
བློ་དཀྱེལ་བག་ཁམས་ཡངས་པའི་མི་རིགས་འདིའི། ། །
སྙེམས་པའི་སྤོབས་སེམས་ཉི་ཟླའི་མཚམས་སུ་བརྐྱངས། །
སྙེང་བྲལ་སྤྱང་གྲུང་འཛོམས་པའི་བློ་གཤོགས་དེས། །
མོ་རྫ་འབྲི་གསུམ་བརྗིད་ཉམས་ཝ་ལེར་གསལ། །
གེ་སར་གཡུལ་ལས་རྒྱལ་འདྲའི་དཔའ་ཉམས་རེས། །
བུ་མོ་བདག་གི་བློ་སེམས་རབ་ཏུ་ཁེངས། །
ཕ་མཐའ་མི་མངོན་གངས་ལྗོངས་ཤར་ཕྱོགས་སུ། །
ལས་དང་རླུང་རྟ་དར་བའི་ཕོ་རྒོད་ཁྱུ། །
རབ་ཏུ་རྒྱས་པའི་ལུས་ཀྱི་དཔའ་བའི་ཉམས། །
ཁ་བའི་རྡུལ་བརྩེགས་སྟེང་གི་གདོང་ལྔ་བཞིན། །



སྤྱིའི་དེབ་གྲངས་གཉིས་པ།
ཨ་མ་ལགས། ངའི་ཁྱེད་ཉིད་དྲན་བྱུང་།
ཞེ་སྐྱིད། །
མགོ་ལོག་དགའ་བདེ།
དཔྱིད་ཀྱི་དཔལ་མོའི་མཛེས་སྒེག་ལང་ཚོའི་ཉམས་བཟང་ངོམ་ཞིང་། །
ལྕུག་ཕྲན་གསར་པས་སྣ་བརྒྱའི་མེ་ཏོག་ལྷུག་ལྷུག་དགོད་ཚེ། །
ཡིད་འཕྲོག་ལང་ཚོའི་ཞལ་རས་འཛུམ་གྱིས་ཀུན་ནས་ཁེངས་པའི། །
ཁྱེད་ཉིད་གཞོན་དུས་སྐུ་གཟུགས་ཡིད་ལ་ཐོལ་གྱིས་དྲན་བྱུང་། །
བསིལ་ལྡན་དྲི་བཞོན་ ཇམ་པོ་ལྷོད་ལྷོད་དལ་གྱིས་རྒྱུ་ནས། །
སྒེག་མཛེས་ཕྱོགས་ཀྱི་བུ་མོའི་བཞིན་ལ་བྱིལ་བྱིལ་བྱེད་དུས། །
གཅེས་པའི་ལུས་ཕུང་བྱམས་བརྩེའི་འོད་ཀྱིས་བསྐྱངས་པའི་དྲིན་ཅན། །
ཨ་མའི་ཕྱག་ཟུང་དྲོན་མོའི་འཇམ་མཉེན་ངང་ཚུལ་དྲན་བྱུང་། །
ཆར་ལྡན་སྐྱིད་པའི་དུས་ལ་འདོད་དགུའི་དཔལ་ཡོན་འཕེལ་ཞིང༌། །
དབྱར་སྐྱེས་རྔ་སྒྲ་སྙན་མོས་སྐྱེ་འགྲོ་གཉིད་ལས་སད་བྱུང་། །
བག་འཁུམ་ཡིད་ཆད་བསམ་བློ་མདུན་བསྐྱོད་ལྕག་གིས་སྐུལ་བྱེད། །
ཁྱེད་ཀྱི་བསླབ་བྱ་ང་ཡི་ཡིད་ངོར་གསལ་ལེར་འཆར་ཡོད། །
འཛད་མེད་སྦྲང་ཆར་ཟིལ་མའི་ཐིགས་པ་རེ་རེའི་བཅུད་ཀྱིས། ། །
མཐའ་ཡས་རྩི་ཤིང་རིགས་ལ་སྐྱེ་སྟོབས་དཔལ་ཡོན་གནང་དུས། །
87



ས་མཐོའི་ བུ་མོ།
ཉམས་ཆུང་བུ་མོའི་ལང་ཚོའི་མེ་ཏོག་བསྐྱེད་སྲིང་བྱེད་མཁན། །
བྱམས་ལྡན་ཨ་མའི་ཞིམ་མངར་ནུ་ཞོ་ཡིད་ལ་དྲན་བྱུང་། ། །
སྟོན་རླུང་ཤུར་ཤུར་ལྡང་ཞིང་གྲང་ངར་ལྷགས་པས་གཙེས་པས། །
རབ་མཛེས་དཔྱིད་ཀྱི་ཕོ་ཉ་ལྷོ་ཡི་གནམ་མཐར་འཕུར་སོང་། །
རིང་པོ་ཞིག་ནས་ནམ་ཐོས་རེ་སྨོན་ཡིད་ལ་བཅང་བའི། །
མ་ལོའི་བྱམས་བརྩེའི་གསུང་སྐད་སྙན་མོ་ཡིད་ལ་དྲན་བྱུང་། །
གསེར་མདོག་ལོ་མ་སེར་པོ་ལྷབ་ལྷུབ་ས་རུ་འཐོར་སོང་། །
མཛེས་སྒེག་ཉམས་པའི་སྡོང་སྐམ་གཅིག་པུ་མིག་ལ་མཛེར་བ། །
ལས་དབང་བཙན་པོ་ཞིག་གིས་མཉམ་འཛོམས་འཚོ་བར་བྲལ་ནས། །
ཆ་མེད་ཡུལ་ལ་ལྷགས་དུས་ཁྱེད་ཉིད་ལྷག་པར་དྲན་བྱུང་། །
དགུན་གསུམ་ཁ་བའི་མེ་ཏོག་ཕྱོགས་མེད་གནས་ལ་གཏོར་ནས། །
ས་འཛིན་མཐོན་པོས་རབ་དཀར་དར་གྱི་ན་བཟའ་བཀླུབས་ཚེ། །
སྐྱེ་འགྲོ་ཀུན་ལ་སྙོམས་པའི་ལྷག་བསམ་འོ་མའི་རང་མདངས། །
ཁ་བའི་རི་ལས་དཀར་བའི་ཁྱེད་ཐུགས་ཡིད་ལ་དྲན་བྱུང་། །
གྲང་རླུང་ངར་མོས་རྡུང་རྡེག་མནར་གཅོད་ལུས་ཀྱིས་མ་བཟོད། །
དྲོད་འཇམ་དཔྱིད་ཀྱི་ལྷ་མོར་སེམས་གཏིང་རེ་སྒུག་བྱས་ཡོད། །
ས་མཐའི་བུ་མོ་ང་ཡི་དྲན་ཟུག་རྨ་ཁ་ལྕི་མོས། །
ཕ་ཡུལ་ཨ་མདོའི་ཕྱོགས་ཀྱི་མ་ཁྱེད་ནམ་མཇལ་སྒུག་ཡོད། །
88



སྤྱིའི་དེབ་གྲངས་གཉིས་པ།
ཕ་ཡུལ་དང་བྲལ་ཉིན་གྱི་ཞོགས་པ།
ཞེ་སྐྱིད། །
མགོ་ལོག་དགའ་བདེ།
H
ཅ
ཞོགས་ པ་དེར། མཐོན་མཐིང་ཀུན་གསལ་བུ་མོའི་ཞལ་ངོར་སྤྲིན་དཀར་གྱི་དྲི་མ་
ཕྲན་ ཙམ་ ཡང་ མི་ འདུག ཅི་ འདྲའི་ སྔོ་ ཞིང་ དྭངས་ ལ། མཁའ་དབུགས་ནི་ དེ་ ལས་ ཀྱང་
གཙང་། འོད་ཟེར་སྟོང་ལྡན་གྱི་ཁྲི་གདུགས་ཉི་མའི་བཞིན་རས་མདུན་ཕྱོགས་ས་འཛིན་ གྱི་
སྤོ་ནས་དལ་གྱིས་འཕགས་དུས། ང་ རང་། འགྲིམ་འགྲུལ་དང་མི་ཚོགས་ཀྱིས་འཚང་ཁ་
ཤིག་ཤིག་བྱེད་པའི་སྲང་ལམ་ཞིག་ནས། བྱམས་ལྡན་ཨ་མའི་རྗེས་སུ་སྐྱོ་སྣང་གི་ཤུགས་
རིང་ འཐེན་བཞིན། གོམ་ཁ་ དལ་གྱིས་བསྒྱུར། ཨ་ཙི། ང་ རང་རླངས་འཁོར་གྱི་འགྲམ་ལ་
སླེབས་སོང་། གྱེས་བྲལ་གྱི་ན་ཟུག་ཐེབས་པའི་སེམས་པ་དམར་པོར། སྔར་ལས་ལྷག་པའི་
ཟུག་གཟེར་ཞིག དུས་ཚོད་ནི་ བྲག་གཟར་གྱི་ཆུ་བོ་བཞིན། བྲེལ་བའི་ངང་ནས་སྔོན་ལ་
འདས།
རླངས་འཁོར་དེ་ལམ་ལ་ཆས་རན་སོང་། གཡས་འགྲམ་གྱི་སྒེའུ་ཁུང་ལས་མིག་ཟུང་གི་
མདའ་མོ་ཕྱིར་ལ་འཕེན་དུས། སྒེག་ཉམས་ཀྱི་ལང་ཚོ་ཤོར་བའི་བྱམས་ལྡན་ཨ་མའི་སྐུ་
གཟུགས། སྒུར་གྱིས་འགྲེང་སྟེ། བྱམས་བརྩེའི་ཕྱག་ཟུང་གཉོམ་པོས་ང་ལ་སྐྱེལ་མ་གནང་སྐབས་དེར།
ངའི་ཁྲ་ཆུང་གི་མིག་ཟུང་ལས། དྭངས་གཙང་ཆུ་ ཕྲན་གྱི་ཐིགས་པ་འགའ་མཁུར་ངོས་སུ་
ལྷོད་ཀྱིས་ཟེགས།
ཨ་ མ་ལགས། ཁྱེད་ ཀྱིས་ ང་ལ་འདི་ལྟར། མཛའ་བརྩེས་སྐྱེལ་མ་བྱས་ཚེ། ངས་
ཀྱང་གུས་པས་བདེ་མོ་བརྗོད་ན་འགྲིག་མོད། འོན་ཀྱང་། སྐྱོ་གདུང་གི་མཆི་མའི་རླབས་
རྒྱུན་དྲག་པོས། ངའི་གཏམ་འབྱུང་གི་མགྲིན་ལམ་ཐོལ་གྱིས་བཀག་བྱུང༌། ཨ་མ་ལགས།
89



ས་མཐོའི་ བུ་མོ།
ཞོགས་པ་དེར་ངས། མ་བུ་ཡི་མཛའ་བརྩེའི་གཏིང་ཟབ་རྟོགས་ཤིང་། ཞོགས་པ་དེར་ངས།
ཕ་ཡུལ་དང་ བྲལ་བའི་སྐྱོ་གདུང་གི་ནད་གཞིའང་རྟོགས་ཡོད། ད་དུང་། འཇིག་རྟེན་གྱི་བྱ་
བཞག་མོད་པོ་ཞིག་གི་བྲོ་བའང་། ཞོགས་པ་དེར་ཚོར་བྱུང་།
༢༠༠༧ལོའི་ཟླ༨ཚེས༢༩ལ་ལྷ་ས་ནས།
90



སྤྱིའི་དེབ་གྲངས་གཉིས་པ།
ཆར་རླུང་ཁྲོད་ཀྱི་བྱིའུ་ཆུང་ཆུང་།
ཆོས་འཛོམས། །
མལ་གྲོ་གུང་དཀར།
ཐོག་འབྲུག་འུར་བས་རི་བྲག་ཤིག་ཤིག་འགུལ། །
དྲག་ཆར་འབབ་ཅིང་རླུང་བུ་ཤག་ཤག་གཡུག །
གཤོག་པ་ཡོད་ཀྱང་ནམ་འཕང་ག་ལ་ཆོད། །
ཆར་རླུང་ཁྲོད་ཀྱི་བྱིའུ་ཆུང་ཡ་རེ་ང་། །
འབབ་སའི་སྤྱན་ཕུང་དུག་ཅན་སྦྲུལ་གྱིས་བཟུངས། །
འཛུལ་སའི་བྱིའུ་ཚང་ཤྭ་འོད་དྲག་པོས་བསྣུབས། །
འཕུར་ན་རླུང་གིས་གཤོག་སྒྲོ་གཏོར་རམ་སྙམ། །
ལྕང་སྡོང་སྟེང་གི་བྱིའུ་ཆུང་སྙིང་རེ་རྗེ། ། །
ཆར་ཆུ་ཁྲོད་ནས་བྲག་འོག་གད་པ་འཚོལ། །
སྐྱ་ཁྲའི་གཟན་ཚེ་ཚེར་ཕུང་སྐྱབས་སུ་བརྟེན། །
སྐྱབས་གནས་གཞན་ལ་སྙལ་བའི་ལས་དབང་ལ། །
བསམ་ཞིང་བསམ་ཚེ་སྐྱོ་སྣང་ཡང་ཡང་སྐྱེས། །
ཅ་ཅོ་སྒྲོག་བཞིན་བྱིས་ཆུང་ལྷབ་ལྷུབ་འཕུར། །
91



ས་མཐོའི་ བ་མོ།
རེས་འགར་ཁྱུ་ཚོགས་མཉམ་པོར་ནམ་འཕང་གཅོད། །
སྐབས་རེ་གཅིག་གཉིས་བྱས་ནས་རི་གྲོང་འགྲིམ། །
ཐེངས་འགར་དབེན་གནས་དག་ཏུ་རྒུམ་འབུ་ཉུལ། །
སL
དབུགས་ལྡན་སྲོག་ཆགས་མང་པོའི་ཟས་སྐལ་དང་། །
སེམས་མེད་ཆར་རླུང་རྣམས་ཀྱིས་ཁྱོད་ལ་འཚེ། །
མཐོང་ཚད་མ་བསྐོས་ལྷུན་གྲུབ་ཁྱོད་ཀྱི་དགྲ །
བྱིའུའི་ལས་དབང་བསམ་ཚེ་སྐྱོ་སྣང་སྐྱེས། །
ཆུ་འགྲམ་གྲམ་ཐང་བཟའ་བཅའི་རྩྭ་འབྲས་དཀོན། །
རི་ལྡེབས་གྲོང་སྟོང་རྒུམ་འབུ་འཐུ་སྙམ་མོད། །
གཞན་འཚེར་སྐྲག་པའི་དོགས་ཟོན་ཆེ་བ་ཡིས། །
རྒྱུན་དུ་ཡིད་བདེ་བག་ཕེབས་གོ་སྐབས་བྲལ། །
རེས་འགའ་རླུང་གིས་ལྡེམ་པའི་ལྕུག་ཕྲན་རྩེར། །
སྙན་པའི་མགྲིན་སྒྲ་སྒྲོག་བཞིན་ཟླ་གྲོགས་འབོད། །
ས་རུབ་མུན་མཚམས་རི་སུལ་ཚང་དུ་ལོག ། །
ནམ་ལངས་ཙམ་ནས་རྒུམ་འབུ་འཐུ་བར་འགྲོ། །



སྤྱིའི་དེབ་གྲངས་གཉིས་པ།
ཀ་བཤད་རེ་བའི་འབོད་སྐུལ།
ཕུར་བུ་མཚམས་ལགས།
གཞིས་རྩེ་ངམ་རིང་།
ཀ་ཡེ་གསོན་དང་ན་མཉམ་སློབ་གྲོགས་རྣམས། །
ཁ་བའི་ལྗོངས་འདི་འཕེལ་རྒྱས་གཏོང་དགོས་ན། །
ག་ནས་བལྟས་ཀྱང་སློབ་ལ་བརྩོན་དགོས་པས། །
ང་ཅག་དེ་རིང་ཉིད་ནས་རིག་གཞུང་བསླབ། ། །
ཅ་ཅོ་སྒྲོག་པའི་འཆལ་གཏམ་གླེ ་བ་ལས། །
ཆ་ལུགས་མཐུན་པའི་ཤེས་ཡོན་འཛོམས་ན་ལེགས། །
ཇ་ཆང་ཞིམ་མངར་ཁོ་ན་མི་བསམ་པར། །
ཉ་རྒྱས་ཟླ་བཞིན་རིག་གཞུང་གོང་འཕེལ་གཏོང་། །
བ།
ཏ་ཐ་ག་ཏའི་ལུང་བཞིན་རྗེས་བསྙེགས་ན། །
ཐ་མལ་པ་ཡང་བྱང་ཆུབ་མངོན་དུ་འགྱུར། །
ད་ལྟ་ཉིད་ནས་ཤེས་རིག་མ་བསླབས་ན། །
ན་སོ་རྒས་དུས་འགྱོད་པའི་གླིང་དུ་ཚུད། །
པ་ཏྲ་ལྟ་བུའི་རྩ་ཆེའི་རིག་གཞུང་འདི། །
93



ས་མཐེའི་ བུ་མོ།
ཕ་མེས་རྣམས་ཀྱིས་ང་ཚོར་བཅོལ་བའི་ནོར། །
བ་མོའི་འོ་མ་ལྟ་བུའི་བདུད་རྩི་འདི། །
མ་ཡུམ་ཐུགས་དགོངས་རྫོགས་ཕྱིར་ང་ཚོས་སྦྱང་། །
ཙ་རིར་གནས་བསྐོར་བྱེད་པའི་སྙིང་རུས་ཅན། །
ཚ་གྲང་དཀའ་སྡུག་སྤྱད་པའི་ཁ་བའི་བུ། །
ཛ་ཡའི་གསུང་རབ་འདི་ལ་ལེགས་བསམ་ན། །
ཝ་ལྟར་གཡོ་སྒྱུའི་ལས་ལ་ཞེ་རེ་ནོངས། །
ཞ་ཉེ་དངུལ་དུ་བཟུང་ནས་རྩ་ཆེན་དང་། །
ཟ་མ་ཤ་ཁྲག་ཁོ་ནར་རྔམ་བྱས་ན། །
འ་ཅག་གངས་ཅན་པ་ལ་བརྙས་པ་ལས། །
ཡ་རབས་བོད་མི་ཟེར་ནས་སུ་ཡིས་བཀུར། །
ར་མ་ལུག་ལྟར་སྐད་རིགས་མ་བསྲེས་པར། །
ལ་ལུང་བསྒལ་ཡང་ཕ་སྐད་སེམས་ལ་ཟུངས། །
ཤ་ཚའི་སྙིང་ཁོང་ཀློང་ནས་བརྡོལ་བའི་གཏམ། །
ས་ལའི་ཕ་མཁར་བསྲུང་བའི་འབོད་སྐུལ་དང་། །
ཧ་ཅང་ཉམས་རྒུད་ཤོར་བའི་གངས་ཅན་པར། །
ཨ་རོག་ལོངས་ཤོག་ཟེར་བའི་འབོད་བརྡ་ཡིན། །
94



སྤྱིའི་དེབ་གྲངས་གཉིས་པ།
ཨ་མ་ལགས། ཁྱེད་ངའི་ནོར་བུ་ཡིན།
པད་གཡང་།
རྒྱང་རྩེ།
ཀྭ་ཡེ་གསོན་དང་བརྩེ་བའི་དྲིན་ཆེན་མ། །
ཁ་ཡག་ཙམ་མིན་བུ་མོའི་འཕྲིན་ལ་གཟིགས། །
ག་སར་བསྐྱོད་ཀྱང་ཡུམ་ཆེན་ཁྱེད་ཉིད་དྲན། །
ང་ཅག་མགྱོགས་མྱུར་མཇལ་བའི་སྨོན་ལམ་འདེབས། །
ཅ་ཅོས་ཁེངས་པའི་འཇིག་རྟེན་འདིའི་སྟེང་ལ། །
ཆ་བཞག་བྱ་ཡུལ་ཡུམ་ཆེན་ཁྱེད་ལས་མེད། །
ཇ་ཆུ་ལྟར་དུ་འདྲེས་པའི་བརྩེ་སེམས་གཉིས། །
ཉ་ཆུ་ཇི་བཞིན་འབྲལ་ཐབས་བདག་ལ་མེད། །
ཏ་ལེར་ཡིད་ལ་གསལ་བའི་དྲིན་ཆེན་མ། །
ཐ་གྲུ་འགྱང་བའི་ས་ནས་འབོད་པའི་དོན། །
ད་ཆ་སློབ་གླིང་འགྲིམ་པའི་བུ་མོ་ང་། །
ན་ཚོད་ལང་ཚོ་དར་བའི་དུས་ལ་ཡོད། །
པ་ཏྲ་ལྟ་བུར་འཁྱོག་པའི་གཤིས་རྒྱུད་ཅན། །
95



ས་མཐོའི་ བུ་མོ།
ཕ་ལོས་དངུལ་ལོར་ཕངས་མེད་རྒྱན་དུ་བཙུགས། །
བ་གླང་ལྟ་བུའི་གླེན་རྟགས་མཐོང་བའི་དུས། །
མ་མའི་གཅེས་ཕྲུག་ང་ཡང་མིག་ཆུ་ཤོར། །
རྩྭ་ཐང་མེ་ཏོག་དཀྱིལ་གྱི་གླིང་ཁ་ན། །
ཚ་འཇམ་ཉི་འོད་འཁྱུད་ཚེ་ཨ་མ་དྲན། །
ཛ་དྲག་ཆེ་བའི་གནས་ཚུལ་གང་འཕྲད་ཀྱང་། །
ཝ་ལེར་སེམས་ལ་འཆར་བ་ཨ་མ་ཉིད། ། །
ཞྭ་ལྟར་གཙུག་ཏུ་བཀུར་འོས་དྲིན་ཆེན་མ། །
ཟ་ཟི་འདུ་ལོང་ཁྲོད་ཀྱང་བརྗེད་དུས་མེད་། །
འ་ཅག་མཉམ་འཛོམས་བྱུང་བའི་ཉིན་མོར་དེར་། །
ཡ་རབས་སྤྱོད་ཡོན་ཞིག་གི་ལེགས་སྐྱེས་ཡོད། །
ར་བ་གཡང་དཀར་ལུ་གུས་ཁེངས་པའི་ས། །
ལ་མོའི་རྒྱབ་ཀྱི་ཨ་མ་རྟག་ཏུ་དྲན། །
ཤ་ཁྲག་འདྲེས་པའི་མ་བུའི་བརྩེ་སེམས་འདི། །
ས་ཕྱོགས་གང་དུ་བསྐྱོད་ཀྱང་བརྗེད་དུས་མེད། །
ཧ་ཅང་ཡངས་པའི་འཇིག་རྟེན་འདིའི་སྟེང་ལ། །
ཨ་མ་ཁྱེད་ནི་ང་ཡི་ནོར་བུ་ཡིན། །
96



སྤྱིའི་དེབ་གྲངས་གཉིས་པ།
ཨ་མ་དྲན་པའི་སྐྱོ་སྣང་།
བསྟན་འཛིན་ཆོས་མཚོ།
ཆབ་མདོ་འཇོ་མདའ།
s
ང་དང་ཨ་མ་གཉིས་པོ། །ལེ་བར་སྟོང་གིས་བསྐལ་སོང་། །
སྐྱོ་སྡུག་སེམས་ཀྱི་མུན་པ། །ནམ་ཡང་བསུབ་ཐབས་མི་འདུག །
སྙིང་ནས་བརྩེ་བའི་ཨ་མ། །རྒྱང་རིང་ཡུལ་དུ་བཞག་ནས། །
ཁེར་རྐྱང་གཞན་ཡུལ་འགྲིམ་དུས། །བུ་མོའི་སེམས་པ་སྐྱོ་བྱུང༌། །
ཆུང་ནས་གསོ་སྐྱོང་གནང་བའི། །བརྩེ་བའི་དྲིན་ཆེན་མ་ལོ། །
དྲན་པས་མིག་ཆུའི་ཐིགས་ཕྲེང་། །དབང་མེད་ས་ལ་འཐོར་སོང་། །
འདང་དགོང་རྨི་ལམ་ནང་ནས། །བརྩེ་བའི་སྐྱེས་མ་མཇལ་བྱུང་། །
ད་ནང་ཡར་ལ་ལང་དུས། །དགའ་བའི་ཨ་མ་མི་འདུག ། །
སེམས་ལ་བསམ་པའི་ལམ་ཞིག །རྙེད་པའི་རེ་བ་བཅང་བཞིན། །
ཕ་མ་སྤུན་མཆེད་བཞག་ནས། །ཆ་མེད་གཞན་ཡུལ་འགྲིམ་ཡོད། །
ཨ་མ་དྲན་པའི་དུས་ལ། །རྒྱང་རིང་ཕྱོགས་ལ་བལྟས་པས། །
97.



ས་མཐོའི་ བུ་མོ།
གནམ་མཐའ་སྤྲིན་པའི་གསེབ་ནས། །ཟླ་བའི་འཛུམ་དཀར་དགོད་བྱུང་། །
མ་འདྲིས་མི་ཡི་ལུང་པ། །དམྱལ་བའི་ཡུལ་ལས་སྡུག་པ། །
རང་ཡུལ་སྐྱིད་པའི་ས་ཆ། །ལྷ་ཡུལ་གནས་ལས་དགའ་བ། །
གནམ་ལ་སྤྲིན་ནག་འཁྲིགས་སོང་། །ས་གཞི་མུན་པ་རུབ་སོང་། །
ང་ཡི་བྱམས་ལྡན་ཨ་མ། །ཡིད་ལ་ལྷང་ལྷང་འཁོར་བྱུང་། །
བུ་མོ་གཞན་ཡུལ་འགྲིམ་ནས། །དབང་མེད་སེམས་པ་སྐྱོ་བྱུང་། །
སེམས་ལ་བསམ་པའི་ཡི་གེ །ཤོག་དཀར་ངོས་ལ་བྲིས་ཡོད། །
ད་ལྟ་གཞོན་ནུའི་དུས་ན། །རིག་པའི་གནས་ལ་འབད་ནས། །
ཡབ་ཡུམ་གཉིས་ཀྱི་དྲིན་ལན། །རྗེས་སུ་འཇལ་ཐབས་བྱ་ཆོག །
སེམས་ཀྱི་སྙིང་གཏམ་ཚིག་གསུམ། །ཁྱེད་ཀྱི་ཕྱོགས་སུ་བསྐུར་ནས། །
རྗེས་སུ་མཇལ་བའི་རེ་སྨོན། །བུ་མོས་སྙིང་ནས་བཏབ་ཡོད། །



སྤྱིའི་དེབ་གྲངས་གཉིས་པ།
དུས་བཞི་འགྱུར་བས་སྐྱེས་མ་དྲན། །
བྱམས་པ་ཆོས་སྒྲོན།
དཔལ་འབར།།
དཔྱིད་དུས་སྔོ་ལྗང་ལྗོན་པའི་རྩེ་མོ་ནས། །
གཞན་གསོས་བུ་མོས་གསུང་སྙན་སྒྲོག་པའི་ཚེ། །
མ་ཡི་བྱམས་བརྩེའི་གསུང་སྙན་ཡིན་ངེས་སྙམ། །
རྨི་ལམ་ནང་དུ་བསུ་བར་ཐེངས་འགའ་ཕྱིན། །
དབྱར་དུས་དགུང་སྔོན་སྤྲིན་དཀར་བླ་རེས་མཛེས། །
ས་གཞི་མེ་ཏོག་འཛུམ་དཀར་ལྷུག་ལྷུག་དགོད། །
བུང་བས་སྐྱིད་པའི་གླུ་དབྱངས་སྒྲོག་པའི་ཚེ། །
མ་བུ་ལྷན་འཛོམས་རྫོགས་ལྡན་དུས་དེ་དྲན། །
སྟོན་དུས་ལྕང་ལོ་ཐར་ཐོར་ས་ལ་ཟེགས། །
བསིལ་རླུང་ལྡང་བས་ཁྲུང་ཁྲུང་ལྷོ་ཕྱོགས་འཕུར། །
བདག་ཀྱང་ཨ་མའི་ཕྱོཊ་སུ་ལོག་སྣང་འཆར། །
དྲིན་ཅན་ཨ་མ་ཟེར་ཞིང་ལན་འགའ་བོས། །
དགུན་དུས་ཉལ་འགྲོ་འཁྱག་རུམ་སྦུག་ནས་བཞུད། །
99



ས་མཐོའི་ བུ་མོ།
ས་འཛིན་མཐོན་པོས་ཕྱིང་དཀར་ཞྭ་མོ་གྱོན། །།
ལྗོན་ཤིང་ཚོགས་ཀྱིས་བླ་གོས་སེར་པོ་བཀླུབས། །
བདག་ཀྱང་ཨ་མ་དྲན་པས་སྙིང་ཁོང་གྲང་། །
ནམ་ཟླ་དུས་བཞི་འགྱུར་བའི་ངང་ཚུལ་ནི། །
མི་རྟག་སྒྱུ་མ་སྟོན་པའི་སློབ་དཔོན་བཞིན། །
མི་བརྟན་འགྱུར་བའི་གཤིས་འདི་མཐོང་བའི་ཚེ། །
མྱུར་བར་མ་ཡི་དྲིན་ལན་འཇལ་བར་འདོད། །
མང་མང་རི་ཆུས་ཆོད་པའི་མ་བུ་གཉིས། །
མཇལ་མཇལ་འདོད་པའི་གདུང་བ་འབར་ན་ཡང་། །
འཕྲལ་འཕྲལ་འཛོམས་པའི་ལམ་ཞིག་མ་རྙེད་པས། །
མྱང་མྱང་བདེ་སྡུག་ཁ་པར་ནང་ནས་བཤད། །
སྐྱེས་མའི་གསུང་སྐད་སྙན་མོ་ཐོས་པའི་ཚེ། །
བརྩེ་བའི་འཛུམ་ཞལ་མིག་མདུན་ཝ་ལེར་འཆར། །
དྲན་གདུངས་མིག་ཆུའི་ཀློང་གི་བུ་མོ་ང་། །
འདི་ན་ཡོད་ཅེས་ངག་ནས་དབང་མེད་ཤོར། །
དགྱེས་འཛུམ་འོད་དཀར་སྤྲོ་བའི་གུར་ཁྱིམ་ཅན། །
ཟླ་བའི་འོད་སྣང་ས་གཞིར་འཕྲོས་པ་ཡིས། ། །
ཀུ་མུད་དགའ་བའི་ཟེའུ་འབྲུ་སྟོང་དགོད་ཀྱང་། །
100



སྤྱིའི་དེབ་གྲངས་གཉིས་པ།
བྱམས་བརྩེའི་ཉི་འོད་བྲལ་བའི་བུ་མོ་སྐྱོ། །
ཞོགས་པའི་ཉི་གཞོན་ས་འཛིན་རྩེ་ལ་ཕོག །
བདག་གི་སྐྱེ་མ་ཡིན་བསམ་ཡིད་རེ་དགའ། །
ཉིན་བྱེད་ཆུ་ལྷའི་ཕང་བར་ཡོལ་བའི་ཚེ། །
བདག་ཀྱང་ཨ་མའི་པང་དུ་ལོག་སྣང་འཆར། །
101



ས་མཐོའི་ བུ་མོ།
སློབ་གྲྭའི་རང་གཏམ།
བསོད་ནམས་གཡང་ཅན།
སྙེ་མོ་རྫོང་།
ཤེས་བྱའི་གནས་ལ་འབུངས་བཞིན་པའི་སློབ་གྲོགས་ལགས། ཁྱོད་ལ་སྦྱང་འབྲས་
ཀྱི་ གཤོག་ རྩལ་ རྒྱས། དགུང་ དུ་ འཕུར་ བའི་ ཕུགས་བསམ་ལྡན། གསར་གཏོད་ཀྱི་སྙིང་
སྟོབས་དང་མདུན་སྐྱོད་ཀྱི་གླུ་སྒྲས་ཁེངས་འདུག །
རེད་ལགས། གངས་ ལྗོངས་ ཀྱི་པང་དུ་འཚར་ལོང་བྱུང་ཞིང༌། གངས་ལྗོངས་ཀྱི་
སློབ་གསོ་དར་རྒྱས་གཏོང་བའི་ལས་དབང་ཕྲག་པར་བབ་ལ་ཉེ་བའི་བྱིས་པ་ཁྲི་འབུམ་
གྱིས་ཤེས་བྱ་སྦྱོང་བའི་རེ་བའི་མིག་ཟུང་ནས་འོད་ཟེར་འཕྲོས་ཚེ། བདག་གི་སེམས་ལ་སྨྲ་
མི་ཤེས་པའི་དགའ་བདེས་ཁྱབ། ཁྱོད་ལ་ ཡོན་ཏན་སྦྱོང་བའི་སྤོབས་པས་དབེན་ན། ཁ་
བའི་ལྗོངས་འདི་མདུན་བསྐྱོད་ཀྱི་གོམ་པ་ཇི་ལྟར་འདེགས། ཁྱོད་ལ་དགུང་དུ་འཕུར་བའི་
ཕུགས་བསམ་གྱི་གཤོག་ཟུང་མེད་ན། གངས་ལྗོངས་ཡར་རྒྱས་ཇི་ལྟར་འགྲོ །གསར་གཏོད་
ཀྱི་སྙིང་སྟོབས་བྲལ་ན། གངས་ལྗོངས་ཀྱི་སློབ་གསོ་འཕེལ་རྒྱས་ཇི་ལྟར་འགྲོ །མདུན་སྐྱོད་
ཀྱི་གླུ་སྒྲ་ཉམས་ན། གངས་ལྗོངས་འདི་རྨོངས་པའི་གཉིད་ལས་ཇི་ལྟར་བསླང་། ཁྱེད་ཅག་
ལ་ཡོན་ཏན་སྦྱོང་བའི་གོ་སྐབས་འདི་གངས་ལྗོངས་ ཀྱིས་ གནང་བ་ཞིག་ཡིན་ལ། ཕ་མ་
གཉིས་ཀྱིས་བཅོལ་བའི་རེ་བ་ཞིག་ཀྱང་རེད། གོ་སྐབས་དང་རེ་བ་གཉིས་ཀྱིས་དགུང་དུ་
འཕུར་བའི་སྤོབས་པ་ཞིག་སྦྱིན་ཞིང་། དེས་ཁྱོད་ལ་འོད་ཟེར་ལྡན་པའི་ལམ་བུ་ཞིག་ཀྱང་
བསྟན། །
102



སྤྱིའི་དེབ་གྲངས་གཉིས་པ།
ཨ་གསར་ཅན་གྱི་སྙིང་གྲོགས།
སྤེན་པ་སྒྲོལ་མ།
གཞིས་རྩེ་སྐྱིད་རོང་།
ཀ་ར་བུ་རམ་ཟས་སུ་བརྟེན་ཀྱང་ཞིམ་པོའི་སྣང་བ་བདག་ལ་མེད། །
ཁ་མཚར་གླུ་བྲོས་སྣང་བ་བྲིད་ཀྱང་སྐྱག་སྦྲང་འཁོར་བའི་མེ་ཏོག་བཞིན། །
ག་བུར་མདོག་ཅན་བརྩེ་བ་དཀར་པོ་ཁྱོད་སེམས་སྣ་ཚས་བསླད་པ་ཡིས། །
ང་ཡི་མི་ཚེའི་བདེ་སྐྱིད་འཚོ་བའི་རྩིད་རྐང་རེ་རེ་ཁྱོད་ཀྱིས་བྲེག ། །
ཅ་ཅོ་མིན་ཞེས་གཉན་པོའི་མནའ་བསྐྱལ་རུས་རྐང་ས་ལ་མ་བཞག་པར། །
ཆ་བྱད་འཛོམས་པའི་བུ་མོ་ཁྱོད་ལ་མཛའ་གཅུགས་དམ་བཅའ་ལྷོད་མིན་ཞེས། །
ཇ་མངར་ཇི་བཞིན་སྙིང་གཏམ་ཞིམ་པོ་བུ་མོའི་སྙིང་ཁོང་རུས་གཏིང་སིམ། ། ་
ཉ་ཡི་གཟུགས་པོ་ལྕགས་ཀྱུས་ཟིན་ལྟར་བདག་གི་ལུས་སེམས་ཡོངས་སུ་བཅིངས། །
ཏ་ལའི་མེ་ཏོག་ཁ་དོག་མཚར་ཡང་ནམ་གཞུག་མི་ཆོད་ཕྱི་ཐག་ཐུང་། །
ཐ་ཆད་མི་ལ་བློ་བཏད་བྱས་པས་དམར་ཆུང་སྙིང་ལ་གས་ཆག་ཤོར། །
ད་ཆ་ཁྱོད་སེམས་གཞན་དུ་འགྱུར་བས་མི་ཡི་འཇིག་རྟེན་སྟོངས་སམ་སྙམ། །
ན་ཆུང་ཡིད་སེམས་བཟོད་དཀའི་མྱ་ངན་གདུང་བ་དྲག་པོའི་མེ་ཡིས་བཅིལ། ། ་
པ་སངས་མདོག་ཅན་ལྷག་བསམ་དཀར་པོ་སུ་ཡིས་ངོ་ཐང་ལོན་དཀའ་བའི། །
103



ས་མཐོའི་ བུ་མོ།
ཕ་མའི་བྱམས་བརྩེ་འཕེལ་འགྲིབ་མེད་པ་ཡིད་བཞིན་ནོར་ལས་དཀོན་པ་ཉིད། །
བ་གླང་འདྲ་བའི་བུ་མོས་དཀྲུགས་པ་ད་ཆ་སྙིང་ནས་འགྱོད་པའི་རླབས། ། །
མ་བཅོས་ཡིད་ངོར་ལྷོག་ལྷོག་ཁོལ་བའི་ཕྲོ་ལྕགས་ཞུན་མས་སྙིང་ཁོང་བསྲེགས། །
ཙ་རི་བསྐོར་བའི་སྙན་གྲགས་མེད་པར་དགོན་གཡག་རྐུས་པའི་མི་ཁ་ལྟར། །
ཚ་གི་ཚི་གིས་ཁྱོད་ལ་བསྟེན་པས་བདེ་སྐྱིད་མེད་པར་ཡིད་ཆད་བསྣོན། །
ཛ་ཛོར་སྣེ་མང་ཁྱོད་ཀྱི་འཚོ་བ་གཡོ་སྒྱུའི་ཁེངས་པར་ཡི་ག་ལོག །
ཝ་སྙིང་སྟག་གདོང་ཁྱོད་ཀྱི་གཏམ་རྒྱུད་ཁ་ཁོག་མི་མཚུངས་རྣ་བར་སུན། །
ཞ་གོས་རྒྱན་གྱི་མཐུན་རྐྱེན་འཛོམས་ཀྱང་སེམས་ལ་སྐྱོ་བའི་མུན་པ་འཐིབས། །
ཟ་བཏུང་འཚོ་བའི་དཀའ་ཚེགས་མེད་ཀྱང་ལུས་ཀྱི་ཤེ་མོང་ཉིན་བཞིན་ཞུད། །
འ་ཆད་འུ་ཐུག་རང་ས་བརྒལ་ཚེ་ཕ་ཡུལ་དྲན་པའི་སྐྱོ་གླུ་ཤོར། ། །
ཡ་ང་མེད་པའི་སྐབས་ཐོབ་འཚོ་བ་ཞེན་པ་ལོག་ཀྱང་བྱ་ཐབས་བྲལ། །
རཱ་མ་ཎ་ཡིས་འཛམ་གླིང་དབང་ཞེས་རིག་བྱེད་གཞུང་གི་ཟོབ་རྫུན་དང༌། །
ལ་ལུང་རྒྱབ་ཀྱི་ཨ་ཇོའི་སྐད་ཆ་བློ་གཏད་མེད་པའི་ལྷ་སྒྲུང་ཉིད། །
ཤ་རུས་རྐང་ལ་ན་ཟུག་མེད་ཀྱང་སེམས་ཁམས་འཁྲུགས་པ་སུ་ཡིས་བཅོས།།
ས་རྡོ་བཞིན་དུ་རྡོག་བརྫིས་བཏང་བར་སྙིང་ལ་གཟན་ཡང་སྡུག་རུས་བྱས། །
ཧ་ཅང་དྲང་བའི་བུ་མོའི་སེམས་པ་གཡོ་སྒྱུར་བྱང་བའི་མི་ཡིས་བསླུས། །
ཨ་གསར་ཆེ་བའི་དེང་གི་སྤྱི་ཚོགས་བསམ་ཞིང་བསམ་ན་ཞེན་པ་ལོག །
ས་ག
104



སྤྱིའི་དེབ་གྲངས་གཉིས་པ།
སྔ་འགྱུར་རྒྱུད་འབུམ་རིན་པོ་ཆེའི་ངོ་སྤྲོད་
མདོར་བསྡུས།
ཤེས་རབ་དཔལ་གཡང་།
དེ་ཡང་འཛམ་གླིང་འཛིན་མའི་སྣོད་ཀྱི་ཡངས་རྩེར་ཆགས་པ་བསིལ་ལྡན་ཁ་བའི་
ལྗོངས་འདིར། མདོ་སྔགས་གཉིས་ལྡན་གྱི་རྒྱལ་བའི་བསྟན་པ་རིན་པོ་ཆེ་བཤད་སྒྲུབ་ལས་
གསུམ་གྱི་སྒོ་ནས་ཆེས་ཆེར་རྒྱས་པ་ལ། དུས་རབས་ཀྱི་སྒོ་ནས་དབྱེ་ན་བསྟན་པ་སྔ་དར་
དང་ཕྱི་དར་གཉིས་ལས། དང་པོ་ནི། འཇམ་དཔལ་སྤྲུལ་པ་ཆོས་རྒྱལ་ཁྲི་སྲོང་ལྡེའུ་བཙན་
གྱིས་ཐུགས་བསྐྱེད་བླ་ན་མེད་པའི་མཐུ་ལས། མཁན་སློབ་རྣམ་གཉིས་དང་། པཎ་ཆེན་བི་
མ་མི་ཏྲ་སོགས་པཎ་གྲུབ་མང་པོ་སྤྱན་དྲངས་ཏེ། མདོ་སྔགས་ཀྱི་ཟབ་ཆོས་མང་པོ་བསྒྱུར་
སྤེལ་མཛད་པ་ལས།
མདོ་ཕྱོགས་ཀྱི་སྐོར་རྣམས་ནི་དེང་སང་ཡོངས་གྲགས་ཀྱི་བཀའ་བསྟན་རྣམས་སུ་
བཞུགས་པ་མ་ཟད། དཀར་ཆག་དང་ལོ་རྒྱུས་ཧ་ཅང་མང་པོ་ཡོད་པ་ལས་ཤེས་པར་བྱ་ཞིང་།
ད་ ལམ་འདིར་ནི་ སྔགས་ནང་ རྒྱུད་སྡེ་ གསུམ་ གཙོ་བོར་ གྱུར་ པ། རྒྱུད་སྡེའི་སྐོར་
རྣམས་ཀྱི་བྱུང་བ་མདོར་བསྡུས་སུ་བརྗོད་པ་ལ། དེ་ཡང་སྔ་འགྱུར་རྒྱུད་འབུམ་རིན་པོ་ཆེའམ་
དེང་སང་ཡོངས་གྲགས་སུ་རྙིང་མ་རྒྱུད་འབུམ་ཞེས་གྲགས་པ་འདི་ནི། རབ་བྱུང་གོང་གི་སྤྱི་
105



ས་མཐོའི་ བུ་མོ།
ལོའི་དུས་རབས་བརྒྱད་པའི་དཀྱིལ་ཙམ་ནས་བཟུང་སྟེ། ཨོ་རྒྱན་གྱི་སློབ་དཔོན་པདྨ་འབྱུང་
གནས། པཎ་ཆེན་བི་མ་མི་ཏྲ། ཤྲཱི་སིང་ཧ། བ་སུ་དྷ་ར་སོགས་རྒྱ་གར་གྱི་པཎ་ཆེན་རྣམས་
དང་། བོད་ ཀྱི་ལོ་ཙཱ་བ་བཻ་རོ་ཙཱ་ན། གཡུ་སྒྲ་སྙིང་པོ། སྐ་ཅོག་ཞང་གསུམ། རྨ་གཉགས་
གཉིས། ནམ་མཁའི་སྙིང་པོ། གནུབས་སངས་རྒྱས་ཡེ་ཤེས་སོགས་ཀྱིས་བསྒྱུར་བ་རྣམས་
དང་། གཞན་ཡང་མི་ཡུལ་དུ་མ་བཞུགས་པ་མཁའ་འགྲོའི་གསང་མཛོད་ནས།
ཨོ་རྒྱན་པདྨས་རྫུ་འཕྲུལ་གྱིས་བླངས་ཏེ་སྒྲ་རང་འགྱུར་དུ་མཛད་པ་སོགས། ཆོས་ཀྱི་
སྡེ་ཚན་ཆེན་པོ་ཞིག་ཡོད་པ་འདི་དག་བསྟན་པ་སྔ་དར་གྱི་སྐབས་སུ། ལས་དང་སྐལ་བ་ལྡན་
པའི་གང་ཟག་ཉུང་ཤས་ཤིག་གིས་གསང་བའི་སྒོ་ནས་འཆད་ཉན་གྱིས་ཉམས་སུ་ལེན་པ་
ལས། རྒྱལ་པོས་བཀའ་རྒྱས་བསྡམས་ཏེ་ཡོངས་གྲགས་སུ་ཁྱབ་བརྡལ་མ་བྱུང༌། ཉམས་སུ་
ལེན་པའི་གང་ཟག་རྣམས་ཀྱང་དབང་རྣོན་ལས་དང་སྐལ་བ་ལྡན་པ་ཤ་སྟག་ཡིན་པ་དང་།
རྒྱལ་པོའི་བཀའ་ཡིས་ཆོས་ཁྲིམས་ཤིན་ཏུ་ལྕི་བ་སོགས་ཀྱིས། ཆོས་དང་གང་ཟག་ཡ་བྲལ་
དུ་མ་སོང་བར་ཉམས་བཞེས་ཚུལ་ལྡན་མཛད་པས། གྲུབ་བརྙེས་ཀྱི་ཚང་ཆེན་བརྡོལ་ཏེ་འོད་
ལུས་སུ་གཤེགས་པ་དང༌། ས་རྡོ་རི་བྲག་ཀུན་ལ་ཟངས་ཐལ་དུ་འགྲོ་བ། མཁའ་ལ་བྱ་དང་།
ཆུ་ལ་ཉ་ལྟར་གཤེགས་པ་སོགས་མང་པོ་བྱུང་ཡང་། །
དེ་ནས་ དུས་ རབས་ དགུ་ པའི་ དཀྱིལ་ ཙམ་ནས་དབུས་གཙང་ གཉིས་ སུ་ ལུགས་
གཉིས་ཀྱི་རྒྱལ་ ཁྲིམས་ཤིག་སྟེ། འཁྲུག་རྩོད་དང་ ཕྱོགས་རིས་ དབུལ་ཕོངས་སོགས་ཀྱིས་
ཉམས་ཉེས་སུ་གྱུར་སྐབས། སྐྱེ་བོ་བླུན་པོ་བསོད་ནམས་དམན་པ་འགས་རང་དགར་གྱིས་
སྔགས་ལ་ཞུགས་ཏེ། སྦྱོར་སྒྲོལ་སོགས་སྒྲ་ཇི་བཞིན་པར་སྤྱད་པའི་དབང་གིས་སྒྲོ་སྐུར་གྱི་
གནས་སུ་གྱུར་པ་ལ། སྐྱེ་བོ་རྣམ་དཔྱོད་ཀྱི་བློ་མིག་ལྡོང་བ་དག་གིས། གང་ཟག་གི་སྐྱོན་དུ་
མ་ཤེས་ཏེ་ཆོས་ལ་ཡང་ལོག་ལྟ་དང་སྐུར་འདེབས་བྱས་པ་རྒྱུད། གསང་བ་ཟབ་མོའི་རྒྱུད་སྡེ་
རྣམས་ནི་བློ་གྲོས་ལྡན་པའི་རྣལ་འབྱོར་པ་རེ་ཟུང་ཙམ་གྱིས་དབེན་པར་ཉམས་སུ་ལེན་པ་
ཙམ་དུ་གྱུར། འོན་ཀྱང་དབུས་གཙང་ གཉིས་ ལས་ གཞན་པ། ཁམས་ཀྱི་འདན་ཀློང་ཐང་
སོགས་སུ་མདོ་སྔགས་གཉིས་ཆར་གྱི་བཤད་སྒྲུབ། མ་ཉམས་པར་བཞུགས་པའི་ཚུལ་ནི་
106



སྤྱིའི་དེབ་གྲངས་གཉིས་པ།
གཞན་ལས་ཤེས་པར་བྱ་ཞིང་། དེ་ནས་ཕྱི་དར་བསྟན་པའི་མེ་རོ་སྨད་ནས་གསོས་ཏེ་དབུས་
གཙང་མངའ་རིས་དང་ བཅས་ པར་རྒྱ་ཆེར་འཕེལ། དེ་ཡང་བསྟན་པ་སྔ་དར་གྱི་དུས་སུ་
བསྒྱུར་བའི་མདོ་ཕྱོགས་ཀྱི་གཞུང་དང་སྔགས་ཕྱི་པ་རྣམས་ནི། དཀར་ཆག་ལྡན་དཀར་མ་
དང་། འཕང་ཐང་མ། མཆིམས་ཕུ་མ་རྣམས་སུ་འཁོད་པ་དང་། སྔགས་ནང་པའི་འགྱུར་བྱང་
ནི་གཞན་དུ་ཡོད་དོ་ཞེས་དཀར་ཆག་འཕང་ཐང་མར་བཤད་པ་ལྟར་ན། སྔ་འགྱུར་རྒྱུད་
འབུམ་གྱི་འགྱུར་བྱང་ངམ་དཀར་ཆག་ཞིག་ཡོད་པར་བཤད་ཀྱང་། ད་ལམ་དེ་འདྲའི་ཡིག་ཆ་
མཇལ་རྒྱུ་མ་བྱུང་བ་ནི་བློ་ཕམ་ཆེ་ཡང་བྱ་ཐབས་བྲལ། །
ད་ལམ་ང་ཚོས་ཤེས་རྟོགས་བྱུང་བ་ནི་དུས་རབས་བཅུ་གཅིག་པའི་སྟོད་ཙམ་ལ།
བསམ་ཡས་མཆིམས་ཕུ་ན་བཞུགས་པའི་རོག་ཤཱཀྱ་འབྱུང་གནས་ཀྱིས་ཟུར་ཆེན་ཤཱཀྱ་འབྱུང་
གནས་ལ་ཆོས་ལེན་མི་ཐོངས་ཞེས་བསྐུལ་བས། ཟུར་ཆེན་གྱིས་སློབ་མ་མཚོ་ཉའི་བཟང་
སྒོམ་ཤེས་རབ་བཏང་བ་ལ་མཉམ་སྦྱོར་དང༌། ཡང་དག་ཕུར་པ་སོགས་ཀྱི་རྒྱུད་དྲེའུ་ཁལ་
གཅིག་གི་དཔེ་ལུང་དང་བཅས་པ་གནང་བ་དེ་ཟུར་ཆེན་ལ་ཕུལ་བས། ཟུར་ཆེན་དཔོན་སློབ་
རྣམས་ཀྱིས་འཆད་ཉན་སྤེལ་གསུམ་གྱིས་རྒྱས་པར་མཛད་ཚུལ་གྱི་ལོ་རྒྱུས་ཟུར་ཙམ་ཞིག་
གསལ་བ་ལྟར་ན། །
དེ་ནི་བསྟན་པ་སྔ་དར་གྱི་སྐབས་སུ་ཕྱོགས་བསྒྲིགས་བྱས་པའི་རྒྱུད་འབུམ་གྱི་དཔེ་
ཡིན་པ་དཔོགས་ནུས་ཀྱང༌། ཞིབ་ཕྲ་དེའི་ རིགས་ཀྱི་ལོ་རྒྱུས་དཔྱད་གཞི་མ་འཛོམས་པས་
གསལ་བཤད་བྱ་ཐབས་བྲལ།།
ཡང་དུས་རབས་ བཅུ་ གཅིག་ པའི་ སྨད་ དང་བཅུ་ གཉིས་ པའི་ སྟོད་ཙམ་ལ། ཀུན་
སྤངས་གྲགས་པ་རྒྱལ་མཚན་གྱིས་གཙང་འུག་བྱ་ལུང་དུ་རྙིང་རྒྱུད་ཕྱོགས་བསྒྲིགས་བྱས་པར་
གསལ་བ་དང༌། །
དེའི་རྗེས་དུས་རབས་བཅུ་གསུམ་པའི་ནང་དུ་མངའ་བདག་འགྲོ་མགོན་དཔལ་གྱིས་
ཡབ་ཉང་རལ་ཉི་མ་འོད་ཟེར་གཤེགས་པའི་དགོངས་རྫོགས་སུ་རྒྱུད་འབུམ་གསེར་བྲིས་མ་
ཞིག་བཞེངས་པ་དེ། རྙིང་རྒྱུད་གསེར་བྲིས་ཀྱི་ཐོག་མ་ཡིན་ནམ་སྙམ།
107



ས་མཐོའི་ བུ་མོ།
དུས་རབས་བཅོ་ལྔ་པའི་ནང་ཟུར་བཟང་པོ་དཔལ་རྒྱ་ནག་རྒྱལ་པོ་བྷུ་ཡན་ཐུས། ཕོ་
བྲང་ཏའི་ཏུར་གདན་འདྲེན་ཞུས་ནས་རྩ་རྒྱུད་གསང་སྙིང་དང༌། འགྲེལ་པ་པ་ཁབ། གསང་
སྔགས་ལམ་རིམ་སོགས་ཆོས་ཚན་ཉི་ཤུ་རྩ་བརྒྱད་པར་དུ་བརྐོས་ཏེ། ཚར་སྟོང་ཕྲག་རེ་
པར་ནས་ཕྱོགས་སོ་སོར་ཕུལ་བར་བཤད་པ་ནི། རྙིང་རྒྱུད་ཀྱི་ཆོས་སྐོར་པར་དུ་བརྐོས་པའི་
ཐོག་མ་ཡིན་པར་མངོན་ཡང་། ད་ལྟ་དེའི་སྐོར་གྱི་ཡིག་ཆ་འཐོར་མ་འགའ་ཤས། ཞ་ལུའི་
དཔེ་ཉོབ་གསེབ་ནས་མཇལ་རྒྱུ་བྱུང་བ་ཙམ་དུ་ཟད། དེ་རྗེས་སླར་ཡང་ཐེངས་གཉིས་པ་
ཕེབས་པའི་འབུལ་ནོར་གྱིས་རྒྱུད་འབུམ་བཞེངས་ཚུལ་བཤད་པ་དང་། དུས་རབས་བཅོ་ལྔ་
པའི་སྟོད་ཙམ་ལ་གཏེར་ཆེན་རཏྣ་གླིང་པས་རྙིང་རྒྱུད་ཀྱི་དཔེ་ལུང་གཉིས་ཆར་འབད་རྩོལ་
ཆེན་པོས་བཙལ་འཚོལ་གནང་སྟེ་བཞེངས་པ་སྐྱ་བྲིས་ཚར་གཅིག་དང་། གསེར་བྲིས་ཚར་
གཅིག་བཅས་ཁྱོན་ཚར་གཉིས་བཞེངས་པ་ལ། པོད་ཆུང་བཞི་བཅུ་ཡོད་ཚུལ་འཇིགས་གླིང་
རྒྱུད་འབུམ་དཀར་ཆག་ལས་གསལ། །
དུས་རབས་བཅུ་དྲུག་པར། གཙང་གོང་ར་ལོ་ཆེན་གཞན་ཕན་རྡོ་རྗེས་རྒྱུད་འབུམ་
ཚར་གསུམ་བཞེངས་ཏེ། གཅིག་རང་དགོན་གཙང་གོང་ར་ངེས་གསང་རྡོ་རྗེ་གླིང་དུ་བཞག་
།ཚར་གཉིས་བསྟན་རྒྱུན་ལ་དགོངས་ཏེ་ཁམས་དང་ཀོང་པོའི་ཕྱོགས་སུ་བསྐུར་བ་དེ་ལ་
བརྟེན་ནས་དཔེ་ལུང་གི་རྒྱུན་འཕེལ་ཚུལ་བཤད། །
དུས་རབས་བཅུ་བདུན་པའི་སྨད་ཙམ་དུ་སྨིན་གླིང་གཏེར་ཆེན་འགྱུར་མེད་རྡོ་རྗེས་
གསེར་དངུལ་ལས་བཞེངས་པའི་རྒྱུད་འབུམ་སྨིན་གླིང་དུ་བཞུགས་པ་དེར། རྒྱལ་དབང་
ལྔ་པས་དཔེ་བྱས་ནས་བཞེངས་པ་པོ་ཏི་སུམ་ཅུ་མཚོ་སྔོན་དུ་གདན་དྲངས་པ་ཕྱིས་སུ་སྡེ་
དགེའི་ཤིང་པར་བཞེངས་སྐབས་ཀྱི་མ་དཔེ་རུ་གདན་དྲངས་པ་དང་། །
དུས་རབས་བཅུ་དྲུག་པར་བླ་མ་སངས་རྒྱས་རྡོ་རྗེས་གཙང་གོང་རར་བཞུགས་པའི་
རྒྱུད་འབུམ་གྱི་དཔེ་ལུང་གཉིས་ཆར་སྟག་ཕུ་བྲག་དམར་དགོན་དུ་གདན་དྲངས་པར། ཕྱིས་
སུ་བླ་མ་ཀུན་བཟང་རྣམ་རྒྱལ་སྐུ་མཆེད་ཀྱིས་སྨིན་གླིང་རྒྱུད་འབུམ་གྱི་དཔེ་ལུང་གཉིས་ཆར་
གདན་དྲངས་ཏེ། སྔར་གྱི་རྒྱུད་འབུམ་ཁ་སྣོན་བྱས་ནས་བཞེངས།
108



སྤྱིའི་དེབ་གྲངས་གཉིས་པ།
དུས་རབས་བཅོ་བརྒྱད་པར་རིག་འཛིན་འཇིགས་མེད་གླིང་པས་གཙང་འུག་བྱ་ལུང་པ་
གི་རྒྱུད་འབུམ་དང་། རཏྣ་གླིང་པའི་གདན་ས་ལྷུན་གྲུབ་ཕོ་བྲང་དུ་བཞུགས་པའི་རྒྱུད་འབུམ།
གཙང་གོང་རར་བཞུགས་པའི་རྒྱུད་འབུམ། ཀོང་པོ་ཐང་འབྲོག་ན་བཞུགས་པའི་རྒྱུད་འབུམ་
བཅས་ལ་གཞི་བྱས་ཏེ་རྒྱུད་འབུམ་པོད་ཉི་ཤུ་རྩ་ལྔ་བཞེངས་པ་དང་། ཡང་སྟག་ཤམ་ནུས་
ལྡན་རྡོ་ རྗེས་བཞེངས་ པའི་ རྒྱུད་འབུམ། རྫོགས་ཆེན་སྐུ་ ཕྲེང་ གཉིས་ པ་འགྱུར་མེད་ཐེག་
མཆོག་བསྟན་འཛིན་གྱིས་བཞེངས་པའི་རྒྱུད་འབུམ། ཀཿཐོག་དགེ་རྩེ་ནས་སྡེ་དགེའི་ཤིང་
པར་མ་བཞེངས་སྔོན་ཀཿཐོག་ཏུ་བཞེངས་པའི་རྒྱུད་འབུམ། གཞན་ཡང་གོ་ཇོ་བླ་མ་བསོད་
ལུ་དང་། མཚོ་སྣའི་མི་དབང་པདྨ་བསྟན་སྐྱོང་། འབྲི་གུང་རིག་འཛིན་ཆོས་གྲགས་སོགས་
ཀྱིས་བཞེངས་ པའི་དཔེ་མང་ པོ་ ཡོད་ པར་ གྲགས་ ཀྱང་། ཕྱིས་ སུ་སྡེ་དགེའི་བཙུན་མོ་ཚེ་
དབང་ལྷ་མོས་སྦྱིན་བདག་ཞུས། ཀ༔ཐོག་དགེ་རྩེ་འགྱུར་མེད་ཚེ་དབང་མཆོག་གྲུབ་ཀྱིས་
ཞུས་ ཆེན་ པ་ མཛད་ནས། སྐབས་ དེ་ དུས་མདོ་དབུས་ ཁམས་ གསུམ་ གྱི་ ས་ཆ་གང་སར་
བཞུགས་ པའི་དཔེ་རྒྱུན་རྣམས་བསྡུས་ཏེ་བཞེངས་ པའི་རྒྱུད་འབུམ་ལ་དཀར་ཆག་དང་
བཅས་པོད་ཉི་ཤུ་རྩ་དྲུག་ལ། ཆོས་ཚན་བཞི་བརྒྱ་བཅུ་བཞི་ཡོད་པ་འདི་ནི། སྔ་འགྱུར་རྒྱུད་
འབུམ་རིན་པོ་ཆེའི་དཔེ་རྒྱུན་ཐམས་ཅད་ཀྱི་ནང་ནས་ཁ་ཚང་ཁུངས་དག་ཡིན་པ་མ་ཟད།
དེང་སང་བོད་དུ་བཞུགས་པའི་དཔེ་གཅིག་པུ་དེ་ཡང་ཡིན། སྔར་རྙིང་མའི་དགོན་སྡེ་ཆེ་ཕྲ་
མང་པོར་རྒྱུད་འབུམ་གྱི་དཔེ་བྲིས་པར་ཅི་རིགས་ཡོད་པ་རྣམས། ཕྱོགས་བསྡོམས་བྱས་ན་
བརྒྱ་ལྷག་ཙམ་ཡོད་ ཀྱང་། དེང་ སང་ གུས་མོས་ མཐོང་ ཐོས་ བྱུང་བ་ལ་འཛམ་གླིང་ཁྱོན་
ཡོངས་སུ་དཔེ་བཅུ་ཙམ་སྟེ། དེ་ཡང་བོད་དུ་སྡེ་དགེའི་ཤིང་པར་མ། ཀཿཐོག་རིག་འཛིན་ཚེ་
དབང་ནོར་བུས་བཞེངས་པའི་རྒྱུད་འབུམ་བྲིས་མ་ད་ལྟ་དབྱིན་ཡུལ་དུ་བཞུགས། བལ་པོའི་
རྒྱལ་ས་ཀ་ཐ་མན་དུ་རུ་བཞུགས་པའི་རྒྱུད་འབུམ་བྲིས་མ། ནུབ་རིའི་རྒྱུད་འབུམ་ཞེས་བལ་
པོའི་ནུབ་རྒྱུད་དུ་བཞུགས་པའི་བྲིས་མ་གཅིག རྟིང་སྐྱེས་རྒྱུད་འབུམ་བྲིས་མ་ད་ལྟ་རྒྱ་གར་
དུ་བཞུགས། འབྲུག་ སྒང་སྟེང་དགོན་པར་བཞུགས་པའི་བྲིས་མ་གཉིས། འབྲུག་དགྲ་མེད་
དགོན་པར་བཞུགས་པའི་བྲིས་མ་གཅིག །འབྲུག་མཚམས་བྲག་དགོན་པར་བཞུགས་པའི་
109



ས་མཐོའི་ བུ་མོ།
བྲིས་མ་གཅིག བེ་རོ་རྒྱུད་འབུམ་ཞེས་པ་རྒྱ་གར་དུ་བཞུགས་པ་བཅས་ཁྱོན་དཔེ་བཅུ་ཙམ་
ཞིག་ལས་མེད་པར་མངོན། ད་ལྟ་རྙིང་རྒྱུད་ཀྱི་དཔེ་མི་འདྲ་བ་དེ་དག་གཤིབ་བསྡུར་བྱས་ཏེ་
སྡེ་དགེའི་པར་མ་གཞིར་བཞག་ཐོག དེར་མ་འདུས་པ་འབྲུག་སྒང་སྟེང་རྒྱུད་འབུམ་དང་།
མཚམས་བྲག་ རྒྱུད་འབུམ། བེ་རོ་རྒྱུད་འབུམ་སོགས་ལས་ ཁ་སྣོན་ཞུས་པ་ཆོས་ཚན་
སུམ་བརྒྱ་དགུ་བཅུ་ལ་པོད་ཉི་ཤུ་ཙམ་དང་། སྡེ་པར་བཅས་ཁྱོན་བསྡོམས་རྙིང་མ་རྒྱུད་
འབུམ་པོད་ལྔ་བཅུ་ ཙམ་ཞིག་གློག་ཀླད་ནང་དུ་བཅུག་སྟེ། ཞུ་དག་དང་བསྡུར་བ་བྱ་
བཞིན་པའི་འགྲོ་སོང་མགོན་སང་ཚང་གི་མ་རྒན་ཚེ་དབང་དབྱངས་འཛོམས་ནས་ཞུས་
ཏེ། ང་ཚོའི་ཞིབ་འཇུག་ཁང་གིས་ཞོར་དུ་ཞིབ་འཇུག་བྱེད་བཞིན་པ་ལགས།།
140་



སྤྱིའི་དེ་བ་གྲངས་གཉིས་པ།
ཆོས་སྤྱོད་ཐམས་ཅད་ཀྱི་མན་ངག་མངོན་པར་
རྟོགས་པའི་རྒྱུད་ཀྱི་མཚམས་
སྦྱོར་མདོར་བསྡུས།
དབྱངས་ཅན།
ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྒྱུད་རྩ་འགྲེལ་གཉིས་ནི།
དུས་རབས་བཅུ་པའི་སྨད་ཙམ་ལ་བོད་སྐད་དུ་བསྒྱུར་བ་ཞིག་སྟེ། སྒྱུར་བྱེད་ལོ་ཙཱ་བའི་རྣམ་
ཐར་དང་བསྒྱུར་བའི་དུས་ཚོད་ཁ་གསལ་མ་རྙེད་རུང་། གཞུང་རྩ་བའི་བསྒྱུར་བྱང་དུ། ལྷ་
བཙན་པོ་བོ་དེ་རཱ་ཛའི་བཀའ་ལུང་གིས་དབུ་རྩེ་ནས་རྒྱ་གར་གྱི་དཔེ་ཕྱུང་ནས། བོད་ཀྱི་ལོ་ཙཱ་
བ་ དགེ་ ཚུལ་ ཁྱུང་ གྲགས་ ཀྱིས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་ པའོ། །ཞེས་ དང་།
ཡང་བོད་ཀྱི་ལོ་ཙཱ་བ་དགེ་ཚུལ་ཁྱུང་གྲགས་ཀྱིས། ཆོས་སྐྱོང་བའི་རྒྱལ་པོ་ལྷ་ཅིག་བཙུན་པ་
ལ་བསྟོད་ པ་ ཞེས་ བྱ་ བར། འོད་ གསལ་ ལྷ་ སྲས་ བྱང་ ཆུབ་ སེམས་ དཔའི་གདུང་།
།དབུས་ཀྱི་ས་སྐོར་མཁའ་ལ་ཟླ་བ་གཅིག །དམ་ ཆོས་ བརྟུལ་ཞུགས་ གསོ་དཔྱད་མཁྱེན་པ་
རྒྱས། །རྒོལ་བ་ཚར་གཅོད་མི་ཟད་དཔའ་བོ་འདྲ། །མི་དབང་ཁ་ལོ་བསྒྱུར་ལ་བདག་གིས་
བསྟོད། །གཏི་མུག་ཤས་ཆེ་བློ་གྲོས་རྨོངས་པ་ཡིས། །སྒྲ་སྐད་ཐ་སྙད་རྒྱས་ལ་མི་འཚལ་བས།
།ཚིག་དོན་མ་འབྲེལ་གཟིགས་པར་མི་བདེ་བ། །བོད་ཡུལ་དབུས་ཀྱི་མཁས་པ་ཐམས་ཅད་
ཀྱིས། །བདག་ལ་བཀའ་མི་དབབ་ཅིང་བཟོད་པར་གསོལ། །ལྷ་ཅིག་བཙུན་པས་གསོལ་
བཏབ་བདག་གིས་བསྒྱུར། །འདི་བསྒྱུར་བསོད་ནམས་རྒྱ་ཆེན་དེ་ཡིས་ནི། །འགྲོ་བ་མ་ལུས་
111



ས་མཐོའི་ བུ་མོ།
འདི་ ལ་ རབ་ བརྟེན་ནས། །ཡོངས་ རྫོགས་ མཐའ་ རུ་མངོན་པར་ སངས་རྒྱས་ཤོག །ཅེས་
གསལ་བ་ལྟར་ལྷ་བཙན་པོ་བོ་དེ་ར་ཙ་ནི་མངའ་བདག་ཡུམ་བསྟན་གྱི་རྒྱུད་པ་ཞིག་སྟེ། ནེའུ་
པཎྜི་ཏས་མཛད་པའི་སྔོན་གྱི་གཏམ་མེ་ཏོག་ཕྲེང་བ་ལས། ཡུམ་བསྟན་གྱི་སྲས་ཁྲི་ལྡེ་མགོན།
དེའི་སྲས་རིག་པ་མགོན། དེའི་སྲས་ རྡོ་ རྗེ་ འབར། དེ་ལ་སྲས་གཅེན་གཅུང་གཉིས་ལས།
གཅུང་ཁྲི་པ་ལ་སྲས་བཞི་ཡོད་པའི་ནང་ནས་ཆུང་བ་ལྷ་བཙུན་བོ་དེ་རཱ་ཛ་ཡིན་པར་གསལ་
བས། ཁོང་ནི་དུས་རབས་བཅུ་གཅིག་པའི་སྟོད་ཙམ་དུ་བྱོན་པ་ཞིག་སྟེ། བསྟན་པའི་མེ་རོ་
སྨད་ནས་གསོས་པའི་ ཚེ་ དབུས་གཙང་མི་བཅུའི་ནང་ཚན། འབྲིང་ཡེ་ཤེས་ཡོན་ཏན་ལྷ་
བཙུན་བོ་དེ་རཱ་ཛས་བསམ་ཡས་སུ་གདན་དྲངས་ཏེ། ཁམས་གསུམ་ཟངས་ཁང་དུ་བཞུགས་
སུ་བཅུག་ཅེས་གསལ་བ་ལྟར་དང༌། ཇོ་བོ་རྗེའི་རྣམ་ཐར་ལས་ཀྱང་ཁོང་བསམ་ཡས་སུ་
བཞུགས་སྐབས། ལྷ་བཙུན་བོ་དེ་ རཱ་ ཛས་ཡོན་བདག་མཛད་ནས་རིམ་པའི་ཆོ་ག་བསྒྱུར་
ཞེས་གསལ་བ་སོགས་ཀྱིས་ཤེས་ནུས། ཡང་གཞུང་རྩ་བའི་བསྒྱུར་བྱང་དུ་ལྷ་བཙུན་བོ་དེ་རྭ་
ཛའི་བཀའ་ལུང་གིས་དབུ་རྩེ་ནས་རྒྱ་གར་གྱི་དཔེ་ཕྱུང་ནས་ཞེས་གསལ་བ་ལྟར་ན། སྤྱིར་ལོ་
རྒྱུས་རྣམས་སུ་བསམ་ཡས་སུ་རྒྱ་དཔེ་མང་པོ་བཞུགས་ཡོད་ཚུལ་དང་། ལྷག་པར་བོད་སྐད་
དུ་མ་བསྒྱུར་བའི་གཞུང་ཡང་མང་པོ་ཡོད་པར་བཤད། བཙན་པོ་ཁྲི་སྲོང་ལྡེའུ་བཙན་ནས་
མངའ་བདག་ ཁྲི་རལ་པ་ཅན་ གྱི་བར་ མི་ལོ་བརྒྱ་ ཕྲག་ཙམ་གྱི་རིང་། ཆོས་རྒྱལ་ལོ་པཎ་
རྣམས་ཀྱིས་རྒྱ་དཔེ་མང་པོ་ཞིག་བོད་དུ་སྤྱན་དྲངས་པའི་གྲལ་དུ་བཞུགས་ཀྱང་། བོད་སྐད་
དུ་མ་བསྒྱུར་བ་ལ་ལྷ་བཙུན་བོ་དེ་རཱ་ཛས་བསྐུལ་མ་ཞུས་ནས་ལོ་ཙཱ་བ་དགེ་ཚུལ་ཁྱུང་གྲགས་
ཀྱིས་བསྒྱུར་བ་ཞིག་ཡིན་འདུག འོན་ཀྱང་དེའི་དུས་ཙ་ན་བསྟན་པའི་གཞུང་མ་ཚུགས་ཤིང༌།
སྐྱེ་བོ་རྣམས་བསོད་ནམས་དམན་པའི་རྐྱེན་གྱིས་ཆོས་ལ་སྒྲོ་སྐུར་བྱེད་པའི་སྐབས་ཡིན་པས།
འདི་ཡང་རྒྱ་ཆོས་མ་ཡིན་པར་དགེ་ཚུལ་ཁྱུང་གྲགས་ཀྱིས་བྱས་པ་ཡིན་ཞེས་སྒྲོ་སྐུར་བྱུང་ཚུལ་
ཇོ་བོ་རྗེའི་རྣམ་ཐར་ལས་ གསལ། ནག་ཚོ་ཚུལ་ཁྲིམས་རྒྱལ་བ་ཇོ་བོ་རྗེ་གདན་འདྲེན་དུ་
ཕེབས་སྐབས་བསྒྱུར་ཟིན་པ་ལྟར་ན། འདི་བསྒྱུར་བའི་དུས་ཚོད་ནི་སྤྱི་ལོ༡༠༡༡ཡས་མས་
142



སྤྱིའི་དེབ་གྲངས་གཉིས་པ།
a
ཙམ་ཡིན་པ་ཤེས་ནུས། །
དེ་ཡང་ཆོས་སྤྱོད་འདི་ནི་སྟོན་པ་བཅོམ་ལྡན་འདས་ཀྱིས་ཞལ་ནས་གསུངས་པ་ཞིག་
སྟེ། སྟོན་པ་རྒྱལ་པོའི་ཁབ་བྱ་རྒོད་ཕུང་པོའི་རི། ལྷ་མ་ཡིན་གྱི་བྲག་ཕུག་ན་བཞུགས་པའི་ཚེ་
ས་ལ་གནས་པའི་བྱང་ཆུབ་སེམས་དཔའ་དང༌། འཕགས་པ་དགྲ་བཅོམ་པ། དགེ་སློང་།
དགེ་སློང་ མ། དགེ་བསྙེན། དགེ་བསྙེན་མ། ཚངས་ པ། བརྒྱ་བྱིན། རྒྱལ་ཆེན་སྡེ་ བཞི། ལྷ་
ཀླུ་གནོད་སྦྱིན་དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མིའམ་ཅི་དང༌། ལྟོ་འཕྱེ་
ཆེན་པོ་དང༌། གྲུབ་བུམ་དང༌། ཡི་དྭགས་དང༌། ཤ་ཟ་ལ་སོགས་པའི་འཁོར་དང་ལྷན་ཅིག་
ཏུ། བཅོམ་ལྡན་འདས་མེ་ལོང་ གི་འཁོར་ལོ་ཞེས་བྱ་བའི་ཏིང་ངེ་འཛིན་ལ་སྙོམས་ པར་
བཞུགས་པའི་ཚེ། ས་གཡོ་བ་དང་། འབྲུག་སྒྲ་གྲགས་པ་སོགས་རོལ་མོའི་སྒྲ་སྣ་ཚོགས་དང་། སྤོས་
ཀྱི་དྲི་བསུང་འཐུལ་བ་དང༌། མེ་ཏོག་གི་ཆར་རབ་ཏུ་བབས་པ་སོགས་ངོ་མཚར་གྱི་ལྟས་སྣ་
ཚོགས་བྱུང་ སྐབས། འཁོར་ འདུས་ པའི་ནང་ནས་འཇམ་དཔལ་གཞོན་ནུར་གྱུར་པ་སྟན་
ལས་ ལངས་ ཏེ། བླ་ གོས་ ཕྲག་ པ་ གཅིག་ ཏུ་ གཟར། པུས་ མོ་ གཡས་ པའི་ ལྷ་ ང་ ས་ ལ་
བཙུགས་ཏེ། བཅོམ་ལྡན་འདས་ཀྱི་ཞལ་དུ་མི་གཡོ་བར་བལྟ་ཞིང་ཐལ་མོ་སྦྱར་ཏེ་གསོལ་བ།
ས་ གཡོས་པ་སོགས་ངོ་མཚར་བའི་ལྟས་སྣ་ཚོགས་ པ་འདི་རྣམས་བྱུང་བའི་རྒྱུ་ཅིའི་རྐྱེན་
ལགས། བཅོམ་ལྡན་འདས་ཀྱིས་བཀའ་སྩལ་དུ་གསོལ་ཞེས་ཞུས་པར། འཇམ་དཔལ་དེ་ནི།
ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པ་ཞེས་བྱ་བའི་ཆོས་ཟབ་མོ་འདི་སྟོན་
པར་འགྱུར་བ་དེའི་རྐྱེན་གྱིས་བྱུང་བའོ། །ཞེས་གསུངས། དེ་ནས་འཇམ་དཔལ་གྱིས་གསོལ་
བ། བཅོམ་ལྡན་འདས་ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པ་ཞེས་བགྱི་
བའི་ཟབ་མོའི་ཆོས་དེ་ཇི་ལྟ་བུ་ཞིག་ལགས། བདག་དང་སེམས་ཅན་ཐམས་ཅད་ལ་སྨན་
པའི་སླད་དུ་བཤད་དུ་གསོལ། ཞེས་ཞུས་ཏེ་གསུངས་པ་ལས། དང་པོ་ཆོས་འདིའི་ཆེ་བ་ནི་
འདི་ལྟར་གསུངས་པ། འཇམ་དཔལ་འདུལ་བའི་སྡེ་སྣོད་ནི་བ་ལྟ་བུའོ། །མདོ་སྡེའི་སྡེ་སྣོད་
ནི་འོ་མ་ལྟ་བུའོ། །ཕྱིའི་མངོན་པའི་སྡེ་སྣོད་ནི་ཞོ་ལྟ་བུའོ། །ནང་གི་མངོན་པའི་སྡེ་སྣོད་ནི་
113



ས་མཐོའི་ བུ་མོ།
མར་ལྟ་བུའོ། །ཟབ་མོའི་ཆོས་མངོན་པར་རྟོགས་པ་ནི་མར་གྱི་སྙིང་པོ་ལྟ་བུའོ། །དེ་ཡང་བ་
ནི་བཅུད་ཀྱི་ཆ་འཛིན་ནོ། །འོ་མ་ནི་བཅུད་དོ། །ཞོ་ནི་རབ་ཏུ་བཅུད་དོ། །མར་ནི་ཡང་དག་
པར་བཅུད་དོ། །ཟབ་མོའི་ཆོས་མན་ངག་མངོན་པར་རྟོགས་པ་འདི་ནི་བཅུད་ཉེ་བར་ཕན་
པར་བྱེད་པའོ། །འཇམ་དཔལ་ཡང་དཔེར་ན་ཁ་ཟས་རྣམ་པ་སྣ་ཚོགས་པ་མང་པོ་དག་ལ།
ལན་ཚྭ་མངོན་པར་མི་དམིགས་ན། ཁ་ཟས་ཀྱི་རོ་དང་མི་ལྡན་པའོ། །ལན་ཚྭ་ནི་ཟས་ཐམས་
ཅད་ལ་སྦྱོར་ན་ཁྱབ་པར་གནས་ པས། ལྕེའི་དབང་པོ་རྒྱས་ པར་ བྱེད་ ཅིང་ཁ་ཟས་ཀྱི་རོ་
མཆོག་ཏུ་འགྱུར་བའོ། །དེ་བཞིན་དུ་སྡེ་སྣོད་ཐམས་ཅད་ལས་བྱུང་བའི་ཆོས་ལ། ཆོས་སྤྱོད་
ཐམས་ཅད་ཀྱི་མན་ངག་ནི་སྤྱིར་ཁྱབ་པར་གནས་པ་ཡིན་ཏེ། འདི་དང་མི་ལྡན་ན་བྱང་ཆུབ་
ལ་ཕྱོགས་པ་ཙམ་ལས་རེག་པར་མི་འགྱུར་བ་ཉིད་དོ། །ཟབ་མོའི་ཆོས་འདི་དང་ལྡན་པ་ནི་
བདེ་བ་རྒྱས་པར་ བྱེད་ པ་དང༌ བྱང་ཆུབ་མྱུར་བར་ཐོབ་པའོ། །དེ་བས་ལན་ཚྭ་ནི་ཁ་ཟས་
ཐམས་ཅད་ལ་རབ་ཏུ་གཅེས་ཏེ། བྱེད་པ་པོ་ཡིན་པའི་ཕྱིར་རོ། །ཟབ་མོའི་ཆོས་སྤྱོད་འདི་
ཡང་ཆོས་ཐམས་ཅད་ལ་རབ་ཏུ་གཅེས་ཏེ། བྱང་ཆུབ་མྱུར་བར་ཐོབ་པར་བྱེད་པའི་ཕྱིར་རོ།
།ཞེས་བསྔགས་པ་བརྗོད་ནས། བཅོམ་ལྡན་འདས་ཀྱིས་ཆོས་སྤྱོད་ཐམས་ཅད་ཀྱི་མན་ངག་
མངོན་པར་རྟོགས་པ་ཟབ་མོའི་ཆོས་ཚིགས་སུ་བཅད་དེ་བཀའ་སྩལ་པ། གཞོན་ནུ་ང་ལ་
ལེགས་པར་ཉོན། །ང་ཡི་བསྟན་ལ་ཞུགས་རྣམས་ལ། །མན་ངག་འདི་ནི་རབ་ཏུ་གཅེས། །དེ་
ལ་མན་ངག་འདི་ཡིན་ཏེ། །གཞི་རྩོམ་པ་དང་སྤེལ་བ་དང་། །ཡང་དག་སྒྲུབ་པར་ངས་བཤད་
དོ། །འཁོར་བའི་འདམ་ལས་རྒལ་འདོད་པས། །ལུས་ངག་ཡིད་ཀྱིས་སྤྱད་པར་བྱ། །ཀུན་
ཀྱང་ གསུམ་དུ་ རབ་ཏུ་ངེས། །འབྲི་ དང་ ཉན་ དང་འཛིན་པ་ལ། །སློབ་པའི་སྒྲས་ནི་སྤྱི་ལ་
ཁྱབ། །སྦྱིན་ དང་ བཤད་ དང༌ སྒྲོག་ པ་ ལ། །རྒྱས་ བྱེད་ སྒྲས་ ནི་ སྤྱི་ ལ་ ཁྱབ། །མཆོད་ དང་
བཟླས་བརྗོད་སྒོམ་པ་ལ། །ཉེ་བར་སྦྱོར་བ་བཤད་པ་ཡིན། །འབྲས་བུའི་གཞི་དང་རྒྱུ་ཡི་
གཞི། རྟགས་ཀྱི་གཞི་རུ་ངས་བཤད་དོ། །ཞེས་སོགས་གསུངས་པ་ལས། རྩ་བའི་ས་བཅད།
འབྲི་བ་ཉན་པ་འཛིན་པ་གསུམ། །སྦྱིན་པ་བཤད་པ་སྒྲོག་པ་གསུམ། །མཆོད་པ་བཟླས་པ་
114



སྤྱིའི་དེབ་གྲངས་གཉིས་པ།
;
དྲ
སྒོམ་ པ་ གསུམ་སྟེ་དགུ། ཞར་བྱུང་རི་མོ་མཁན་དང༌། རིང་བསྲིལ་མཁན་གཉིས། མཆོད་པ་
པའི་ཁོངས་སུ། ཕྱག་དང༌། བསྐོར་བ། དཀྱིལ་འཁོར། ཕྱག་རྒྱ། གར་བྱེད་པ། ངག་མཆོད།
ཡིད་མཆོད། རྫས་མཆོད་བཅས་བརྒྱད་བསྟན། མཇུག་ཏུ་མི་དགེ་བ་བཅུ་སྤོང་བར་གདམས་
ཏེ་ཆོས་སྤྱོད་འདིའི་ཕན་ཡོན་བསྟན་པ་བཅས་སོ། ། །
ཆོས་སྤྱོད་ཀྱི་མན་ངག་མངོན་པར་རྟོགས་པའི་རྒྱུད་འདིའི་མ་དཔེ་ནི། བལ་ཡུལ་ཞེ་
ཆེན་དགོན་གྱི་དཔེ་མཛོད་ནང་དུ་བཞུགས་པ་བྲིས་མ་འབྲུ་ཚ་ཞབས་རིང་པར་སློག་བརྒྱབ་
པའི་ངོས་བཤུས་ཤིག་དང༌། འབྲས་སྤུངས་གནས་བཅུ་ལྷ་ཁང་དཔེ་རྟགས་ཕྱི་མ༣༨༠ནང་
བཞུགས་བྲིས་མ་དབུ་ཅན་ཞིག་དང་། ཡང་འབྲས་སྤུངས་གནས་བཅུ་ལྷ་ཁང་དཔེ་རྟགས་ཕྱི་
མ༤༡༤ནང་དུ་བཞུགས་པའི་རྩ་འགྲེལ་གཉིས་ཆར་དབུ་ཅན་བྲིས་མ་རྙིང་པ། ཡིག་རྙིང་གི་
ཁྱད་ཆོས་ད་དྲག་དང༌། འ་མཐའ། གི་གུ་ལོག་པ་སོགས་ཡོད་པ། ཞིག་བཅས་དཔེ་གསུམ་
མཇལ་རྒྱུ་བྱུང་བ་རྣམས་ནི། ལོ་ཙཱ་བ་དགེ་ཚུལ་ཁྱུང་གྲགས་ཀྱིས་བསྒྱུར་བའི་རྒྱ་གཞུང་ཡིན་
ཞིང་། འདི་ལ་བོད་ཀྱིས་འགྲེལ་པ་མཛད་པ་ད་སྔོན་ང་ཚོས་མཐོང་བ་ལ། ཆོས་སྤྱོད་མངོན་
རྟོགས་ཀྱི་གླེང་གཞི་ཞེས་པ་ལོ་རྒྱུས་གཏམ་རྒྱུད་དང་འབྲེལ་བ། ཆོས་སྤྱོད་མངོན་རྟོགས་ཀྱི་
བསྡུས་དོན་དང༌། ཆོས་ སྤྱོད་མངོན་རྟོགས་ཀྱི་རྒྱུད་ཀྱི་ཁོག་དོན་གཉིས་ནི་རྒྱས་བསྡུས་ཀྱི་
ཁྱད་པར་ཙམ་ལས་ནང་དོན་ས་བཅད་གཅིག་ཡིན་པ་བཅས། ཆོས་ཚན་གསུམ་མཇལ་རྒྱུ་
བྱུང་ བའི་རྩོམ་པ་ པོ་ ཁ་གསལ་མེད་རུང༌། ཟུར་མཆན་ལས་གཙ ང་ སྟོན་གྱིས་བྲིས་ཞེས་
གསལ་བ་ལྟར་ན་འདིའི་རྩོམ་པ་པོ་ནི། དུས་རབས་བཅུ་གསུམ་པའི་ནང་ཙམ་ལ་བྱོན་པའི་
སྔགས་རྙིང་མའི་སྒྱུ་འཕྲུལ་གྱི་མཁས་པ་གཙང་སྟོན་ཞེས་པ་དེ་ཡིན་པར་སེམས། །
ཡང་ཚལ་པ་སྨོན་ལམ་རྡོ་རྗེས་བཞེངས་པའི་བསྟན་འགྱུར་རྒྱུད་ཀ་རྟགས་དེ་པོད་
ནང་དུ། ཆོས་སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྒྱུད་ཀྱི་འགྲེལ་པ་གཟི་
བརྗིད་སྣང་བ་དང༌། མན་ངག་བདུད་རྩིའི་འཁོར་ལོ་ཞེས་བྱ་བའི་དཔེ་གཉིས་ཡོད་པ་དཀར་
ཆག་ལས་གསལ་ཡང་། དེ་རྟགས་ཅན་གྱི་པོད་དེ་ད་ལྟ་མཇལ་རྒྱུ་མ་བྱུང་། ཡང་སྡེ་དགེའི་
CHR
115



ས་མཐོའི་ བུ་མོ།
བསྟན་འགྱུར་དཀར་ཆག་ལས། བྱ་རྒྱུད་ཀྱི་སྐོར་ནུ་རྟགས་ཅན་གྱི་ཆོས་ཚན་བཞི་པར་། ཆོས་
སྤྱོད་ཐམས་ཅད་ཀྱི་མན་ངག་མངོན་པར་རྟོགས་པའི་རྒྱུད་ཀྱི་འགྲེལ་པ་གཟི་བརྗིད་སྣང་
བ་ཞེས་ བྱ་བ་ ཀླུའི་དབང་ཕྱུག་ གིས་མཛད་པ། དགེ་ ཚུལ་ ཁྱུང་ གྲགས་ཀྱིས་བསྒྱུར་ཞེས།
འདིར་རྩ་འགྲེལ་གཉིས་ཀ་རྫུན་མ་ཡང་དག་པ་ཞིག་འདུག་སྟེ། ནག་ཚོ་ལོ་ཙཱ་བས་ཡང་དག་
ཏུ་བཞེད་པ་ཡིན་ཟེར་ནས། སྔར་གྱི་རྣམས་ཀྱིས་བྲིས་འདུག་པས་འདིར་ཡང་བཞུགས་སུ་
བཅུག་ པ་ ཡིན་ནོ་ཞེས་འཁོད་ ཀྱང་ ། དཔེ་ དངོས་ནི་བཞུགས་མི་འདུག རྒྱུད་རྩ་ བ་ནི་ སྡེ་
དགེའི་ བཀའ་ འགྱུར་གཙོ་ བོར་ གྱུར་ པའི་བཀའ་ འགྱུར་ གཞན་ རྣམས་ སུའང་ དཔེ་ རྒྱུན་
བཞུགས་མེད།
མན་ངག་བདུད་རྩིའི་འཁོར་ལོ་ཞེས་བྱ་བ་བྱང་ཆུབ་སེམས་དཔའ་ཕྱག་ན་རྡོ་རྗེས་
མཛད་ པར་ བསྒྱུར་ བྱང་ མི་གསལ་ ཡང་ ། ཇོ་ བོ་ རྗེའི་རྣམ་ཐར་ལས་ནག་ཚོ་ལོ་ཙཱ་བས་
བསྒྱུར་བ་གདམས་ངག་བདུད་རྩིའི་ཐིགས་པ་ཞེས་ བྱ་བ་ཞིག་ཡོད་པར་བཤད་པར། འདི་
གཉིས་ཐིགས་པ་དང་འཁོར་ལོ་ཞེས་མཚན་ཅུང་མི་འདྲ་ཡང་གཞུང་གཅིག་ཡིན་པར་སྣང་
བས། འདིའི་བསྒྱུར་བ་པོ་ནི་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བ་ཡིན་ཚོད་འདུག དེ་ཡང་
ཇོ་བོ་རྗེ་དཔལ་ལྡན་ཨ་ཏི་ཤའི་རྣམ་ཐར་མཆིམས་ཐམས་ཅད་མཁྱེན་པས་མཛད་པ་ལས།
ལྷ་བྱང་ཆུབ་འོད་ཀྱི་བཀའ་བཞིན་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས་ཇོ་བོ་ཨ་ཏི་ཤ་
གདན་ འདྲེན་ཆེད། རྒྱ་ གར་དུ་ཕེབས་སྐབས་ བོད་དུ་ཆོས་ སྤྱོད་ ཐམས་ ཅད་ཀྱི་མན་ངག་
མངོན་པར་རྟོགས་པའི་རྒྱུད་འདི། བོད་ནས་དགེ་ཚུལ་ཁྱུང་གྲགས་ཀྱིས་བྱས་པའི་བོད་མ་
ཡིན་ཟེར་ནས་རྩིས་མི་འདུག་པ་ལ། རྒྱ་གར་གྱི་བི་ཀྲ་མ་ལ་ཤཱི་ལའི་གཙུག་ལག་ཁང་གི་
པཎྜི་ཏ་རྣམས་ཀྱིས་འཆད་ཉན་བྱེད་ཅིང་འདུག དེ་ལ་གདམས་ངག་ངོ་མཚར་ཅན་བདུད་
རྩིའི་ཐིགས་པ་ཞེས་བྱ་བ་འདུག་པ་དེ། ལོ་ཙཱ་བས་བོད་དུ་ཡང་བསྒྱུར་ནས་ཤིན་ཏུ་རྩིས་ཆེ་
བར་མཛད་པས་ཐམས་ཅད་ཡིད་ཆེས་པ་ཡིན་ཞེས་གསུངས། དེང་སང་ཡོངས་གྲགས་བོད་
ཀྱི་བཀའ་བསྟན་ཁག་ཏུ་གཞུང་འདིའི་རྩ་ འགྲེལ་དང༌། གདམས་ངག་བདུད་རྩིའི་ཐིགས་
A
116



སྤྱིའི་དེབ་གྲངས་གཉིས་པ།
པ་གསུམ་ཆར་མི་བཞུགས་ པ་ནི། ནག་ཚོ་ལོ་ཙཱ་བའི་རྣམ་ཐར་ལས་གསལ་བ་ལྟར་བོད་ཟླ
པས་ དགེ་ ཚུལ་ ཁྱུང་ གྲགས་ ཀྱིས་ མཛད་ པར་ ངོས་ འཛིན་ བྱས་ ཏེ། བོད་རྩོམ་ལ་མཐོང་
ཆུང་བྱས་པའི་རྐྱེན་གྱིས་འཆད་ཉན་གྱི་རྒྱུན་མ་འཕེལ་བ་ཙམ་དུ་མ་ཟད་དཔེ་རྒྱུན་ཡང་ཆད་
ལ་ཉེ་བ་ཞིག་བྱུང་འདུག་དེ་ཡང་། རང་ཉིད་ཤེས་འཇོན་གྱི་ནུས་པ་ ཕྲ་ཡང་ཕ་མེས་བཟང་
པོའི་རིག་གཞུང་ལ་སྙིང་ནས་དད་ཞེན་ཆེ་བས་ལས་ཞོར་དུ་ཟིན་ཐོར་བྲིས་པ་རྒྱ་ཆེའི་མཁྱེན་
ལྡན་རྣམས་ལ་དྲན་བསྐུལ་གྱི་ཚུལ་དུ་ཕུལ་བ་ལགས་སོ།།
བྲང
117



ས་མཐོའི་ བུ་མོ།
དབུས་ཀྱི་ཆོས་སྡེ་ཆེན་པོ་དྲུག་གི་ངོ་སྤྲོད་མདོར་
བསྡུས།
ལྷ་སྐྱིད།
གསང་ཕུའི་ཆོས་སྡེ།
དེ་ཡང་བསྟན་པ་ཕྱི་དར་གྱི་སྐབས་སུ་དབུས་ཕྱོགས་ཀྱི་ཆོས་སྡེ་ཆེན་པོ་དྲུག་གི་ཡ་
གྱལ། གསང་ཕུ་ནེའུ་སྟེང་ངམ་གསང་ཕུ་རིག་པའི་འབྱུང་གནས་སུ་གྲགས་པའི། ཆོས་
གྲྭ་ཆེན་པོ་འདི་ནི། ཇོ་བོ་རྗེ་དཔལ་ལྡན་ཨ་ཏི་ཤའི་བཀའ་ལུང་བཞིན་རྔོག་ལེགས་པའི་ཤེས་
རབ་ཀྱིས། བོད་རབ་བྱུང་དང་པོའི་ཆུ་གླང་སྤྱི་ལོ་༡༠༧ ༣་ལོར་ཕྱག་བཏབ་ཅིང་། དགེ་འདུན་
གྱི་སྡེ་བཙུགས་ཏེ་འཆད་ཉན་མཛད་པས་འཁོར་འདུས་པ་ལྔ་བརྒྱ་ཙམ་བྱུང་བར་གྲགས།
གསང་ཕུ་ཞེས་པའི་མིང་ཐོགས་ཚུལ་ཡང་། ཇོ་བོ་རྗེས་རྔོག་ལེགས་པའི་ཤེས་རབ་ལ་ཕྱོགས་
དེར་ཕྱག་མཛུབ་བསྟན་ཏེ། ལུང་པ་ཡ་གིའི་ཕུར་ཁྱོད་ཀྱིས་ཆོས་འཆད་ཉན་བྱས་ན་བསྟན་པ་
རྒྱས་པར་འགྱུར་རོ་ཞེས། ལུང་བསྟན་པ་ནས་དངོས་སུ་ཕྱག་བཏབ་པའི་བར་ལ་གསང་རྒྱ་
མཛད་པས་གསང་ཕུ་ཞེས་ཐོག་པར་གྲགས། དེ་རྗེས་འཇིག་རྟེན་གྱི་མིག་གཅིག་རྔོག་ལོ་ཙཱ་
བ་བློ་ལྡན་ཤེས་རབ་ཀྱིས་ལོ་བཅོ་བརྒྱད་རིང་བཤད་པ་མཛད་པས། སློབ་མ་ལུང་རིག་སྨྲ་
བའི་དམར་སེར་གྱི་འདུས་སྡེ་ཆེན་པོ་ཆགས། ཞང་ཚེ་སྤོང་ཆོས་ཀྱི་བླ་མས། གདན་ས་ལོ་སོ་
གཉིས་མཛད་པ་ནས་བཟུང་རིམ་བཞིན། གཉལ་བ་རི་ལུ་དང་། སྟོད་ལུང་རྣམ་པར་བ། ཕྲུ་
པ་ཆོས་ཀྱི་སེང་གེ་སོགས་རིམ་པར་བྱོན་པ་ལས། ཕྱྭ་པ་ཆོས་ཀྱི་སེང་གེས་ལོ་བཅོ་བརྒྱད་
རིང་བཤད་ པ་མཛད་ པས། སློབ་མ་ལ་སེང་ཆེན་བརྒྱད། ཇོ་སྲས་བཞི་སོགས་བྱུང་། ཁྱད་
118



སྤྱིའི་དེབ་གྲངས་གཉིས་པ།
པར་དུ་ཕར་ཚད་གཉིས་གཙོ་བོར་གྱུར་པའི་མདོ་ཕྱོགས་ཀྱི་བསྟན་པ་བསིལ་ལྡན་ཁ་བའི་
ལྗོངས་འདིར་ཁྱབ་བརྡལ་མཛད་པ་པོ་གཉལ་ཞིག་འཇམ་དཔལ་རྡོ་རྗེ་དང་། དེའི་སློབ་བུ་
དགུ་བརྒྱུད་པ་དང་བཅས་པ་གདན་ས་འདིར་བྱོན་པས། དེང་སང་ས་དགེ་བཀའ་རྙིང་ཞེས་
གྲགས་པའི་གྲུབ་མཐའ་ཆེན་པོ་བཞིའི་མཁས་གྲུབ་སྐྱེས་ཆེན་ཕལ་ཆེ་བ་གདན་ས་འདི་ལས་
དངོས་སམ་བརྒྱུད་ནས་བྱུང་བར་མངོན། དེ་འདྲའི་ཆོས་སྡེ་ཆེན་པོ་འདི་ཉིད་གདན་རབས་
བརྒྱད་པ་གཙང་པ་འཇམ་སེང་གི་དུས་སུ་གླིང་སྟོད་སྨད་གཉིས་སུ་གྱེས་ནས་གདན་ས་སོ་
སོར་བསྐྱངས་པ་སྟེ། གཉལ་བ་དད་ པ་བཟང་པོས་ལོགས་སུ་བཤད་པ་མཛད་པས་གླིང་
སྨད་ཅེས་གྲགས། གླིང་སྨད་ཀྱི་གདན་རབས་དང་པོ་གཉལ་བ་དད་པ་བཟང་པོ་ནས་གདན་
རབས་སོ་དྲུག་བར་བྱོན་པ་དང་། གླིང་སྟོད་ཀྱི་གདན་རབས་ལྔ་བཅུ་རྩ་གཅིག་བར་དུ་བྱོན་
ནོ། །དེང་ སྐབས་ གདན་ ས་ མ་ སྟོང་ ཙམ་དུ་དགེ་འདུན་པ་ཁ་ཤས་དང༌། མཆོད་མཇལ་ཞུ་
ཡུལ་གཙུག་ལག་ ཁང་གཅིག་དང་ སྐུ་རྟེན་ཉུང་ཤས་བཅས་ལས་ཆེར་མི་སྣང༌། ཆོས་སྡེ་
འདིའི་གནས་ཡུལ་ནི། ལྷ་ས་གྲོང་ཁྱེར་སྟོད་ལུང་བདེ་ཆེན་རྫོང་གསང་མདའ་ཤང་གསང་ཕུ་
གྲོང་ཚོ་རུ་ཡོད། ལོ་རྒྱུས་རྒྱས་པ་ཤེས་འདོད་ན་ས་མཐོའི་བུ་མོ་འདོན་ཐེངས་དང་པོའི་ཤོག་
གྲངས་༡༤ ༢ལས་ཤེས་པར་བྱའོ།། །།
སྐྱོ་མོ་ལུང་གི་ཆོས་སྡེ།
སྐྱོ་མོ་ལུང་གི་ཆོས་སྡེ་ནི་བོད་རབ་བྱུང་གསུམ་པའི་ས་གླང་སྤྱི་ལོ་༡༡༦༩ལོར་སྦལ་ཏི་
དགྲ་བཅོམ་བརྩོན་འགྲུས་དབང་ཕྱུག་གིས་ཕྱག་བཏབ། སྐྱོ་མོ་ལུང་ཞེས་པའི་མིང་ནི་ཐོག་
མར་སྦལ་ཏི་ཆེན་པོས་རིམ་གྲོ་པ་ལ་འབྲུ་བྲེ་གང་གནང་ནས། ས་མ་གིར་གཏོར་དང་མི་
འགྱངས་པར་དགེ་འདུན་གྱི་སྡེས་ཁྱབ་པར་འགྱུར་ཞེས་གསུངས་པ་ལ། རིམ་གྲོ་པས་འབྲུ་
དེ་ལས་ཉམ་ཞན་པ་ཞིག་གཏོར་བས། ཆོས་སྡེ་ཆགས་སའི་དབྱིབས་ཟུར་ཅུང་ཉམ་པས་མིང་
དུ་སྐྱོ་བ་ལུང་ཞེས་གྲགས་པར་བཤད། ནང་གསེས་གྲྭ་ཚང་གསུམ་ལས་མཚན་ཉིད་གྲྭ་ཚང་
གི་གདན་ རབས་དང་པོ་ནི། དགོན་ས་ཐོག་མར་འདེབས་པ་པོ་སྦལ་ཏི་དགྲ་བཅོམ་བརྩོན་
འགྲུས་ དབང་ ཕྱུག་ སྟེ། དམ་ པ་ དེ་ ཉིད་ ནི་ བོད་ རབ་ བྱུང་ གཉིས་ པའི་ ས་ མོ་ བྱ་ སྤྱི་ལོ་
119



ས་མཐོའི་ བུ་མོ།
༡༡༢༩ལོར་ ཡབ་ སྦལ་ཏི་ གྲགས་ པ་ རྒྱལ་ མཚན་ གྱི་ སྲས་ སུ་ གཞུང་ ཤེལ་དཀར་ དུ་ སྐུ་
འཁྲུངས། དགེ་བའི་བཤེས་གཉེན་མང་པོའི་ཞབས་ལ་གཏུགས་ཏེ་གསན་བསམ་གནང་
བས་ མཁས་ པར་ གྱུར། དགུང་ ལོ་ ཞེ་ གཅིག་ པ་ རབ་ བྱུང་ གསུམ་ པའི་ ས་ གླང་ སྤྱི་ ལོ་
༡༡༦༩ལོར་སྐྱོ་མོ་ལུང་གི་ཆོས་སྡེ་ཕྱག་བཏབ་སྟེ། ལོ་བཞི་བཅུ་ཞེ་བདུན་རིང་འཆད་ཉན་
མཛད་པས་སློབ་མ་ཁྲི་ཕྲག་ལས་བརྒལ་བ་བྱུང༌། དགུང་གྲངས་གྱ་བདུན་པ་བོད་རབ་བྱུང་
བཞི་པའི་མེ་འབྲུག་ སྤྱི་ལོ་ ༡༢༤༦ལོར་སྐུ་གཤེགས། གདུང་ནི་ ར་མོ་ཆེར་བཞུགས་པར་
བཤད། །
དེ་ནས་གདན་རབས་གཉིས་པ་མཁན་ཆེན་བརྩོན་འགྲུས་སེང་གེའི་སྐབས་སུ། ཧོར་
སེ་ཆེན་རྒྱལ་པོས་འཇའ་ས་གཉིས། རིན་ཆེན་དཔལ། རྒྱ་ཧུ་མུར། འགྲོ་མགོན་འཕགས་པ་
རྣམས་ཀྱིས་འཇའ་ས། དབང་གི་བཀའ་ཤོག་རེ་གནང་ནས་ཁྲལ་འུལ་གང་ཡང་མི་འབབ་
པའི་བདག་རྐྱེན་བསྩལ། མ་ཟད་དབུས་ཁྲི་སྐོར་གྱི་ནང་ཚན་ནས་རམ་པ་ཧོར་དུད་སུམ་ཅུ།
གཞོང་པ་ཧོར་དུད་ཉི་ཤུ་རྩ་བཞི། བེང་ཞོ་ཧོར་དུད་བཞི་བཅུ་ཞེ་དྲུག་སྟེ་ཧོར་དུད་བརྒྱ་ཐམ་
པ། སྐྱོ་ལུང་ བླ་གྲྭའི་མཆོད་གཞིས་སུ་བསྩལ། དེ་ནས་བཟུང་དགོན་འདིའི་མཆོད་གཞིས་
རྟེན་རྩ་ཚུགས་པ་དང་དགེ་འདུན་གྱི་འདུས་ཚོགས་འཕེལ་བར་བརྟེན། དབང་ཡེ་ཤེས་སེང་
གེས་གྲྭ་ཚང་གི་སྒྲིག་གཞི་མ་ལག་དང་བཅས་གསར་གཏོད་མཛད་པས། བོད་དུ་སངས་
རྒྱས་བསྟན་པ་ཕྱི་དར་གྱི་དུས་སུ་ཕྱག་བཏབ་པའི་བཀའ་གདམས་ཀྱི་དགོན་པ་ཆེ་བ་དྲུག་གི་
གྲས་སུ་གྱུར། སྦལ་ཏི་དབོན་རྒྱུད་ཀྱིས་གདན་ས་དང་གྲྭ་ཚང་གསུམ་ལས་གཙོ་བོ་མཚན་
ཉིད་གྲྭ་ཚང་སྐྱང་ཞིང་མི་ལོ་ཉིས་བརྒྱ་ལྷག་ཙམ་རིང་། འདུལ་མཛོད་ལ་འཆད་ཉན་གཙོ་
བོར་སྤེལ། དེ་རྗེས་མཁན་ཆེན་ཆོས་རྒྱལ་བས་ཙོང་ཁ་པའི་ཞབས་ལ་གཏུགས་ རྗེས། མི་
རིང་བར་བཀའ་གདམས་གསར་མ་ཞེས་གྲགས་པའི་དགེ་ལྡན་པའི་ལུགས་སུ་གྱུར། དེ་
རྗེས་གདན་ས་ཉི་ཤུ་པ་པཎ་ཆེན་བསོད་གྲགས་ཀྱི་གོང་ཙམ་ནས་མཚན་ཉིད་གྲྭ་ཚང་གི་
འཆད་ཉན་གྱི་རྒྱུན་ནུབ་པར། སྤྱི་ལོའི་དུས་རབས་བཅུ་བདུན་མཚམས་སྟག་ལུང་བློ་གྲོས་རྒྱ་
མཚོ་སྐྱོ་ལུང་མཁན་པོར་ཕེབས་ཐོག་གྲྭ་ཚང་སླར་ཡང་བསྐྱར་གསོ་གནང་བ་སོགས་བླ་
རབས་རིམ་བྱོན་གྱིས་བསྐྱངས་འཛུགས་མཛད་ནས་མཁན་ཐོག་ཀྱང་རིམ་པ་ལྟར་བྱོན་ནོ། །
120



སྤྱིའི་དེབ་གྲངས་གཉིས་པ།
ཕུ་ཁང་གྲྭ་ཚང་ནི། སྐྱོ་ལུང་གདན་རབས་གསུམ་པ་ཞིག་པོ་ཚུལ་ཁྲིམས་འོད་ཀྱིས་་
བཙུགས། ཡེ་ཤེས་ཆེན་པོ་སོགས་གྲྭ་ཚང་གི་མཁན་ཐོག་རིམ་བྱོན་གྱིས་བསྐྱངས། འདི་དང་
ཁྱམས་པ་གྲྭ་ཚང་གཉིས་ཆར་སྔགས་གྲྭ་ཡིན་པས། གསང་བདེ་འཇིག་གསུམ་སོགས་བསྒྲུབ་
མཆོད་དང་དུས་གཏོར་སོགས་གཏོང་བ་ལས། མཚན་ཉིད་ཀྱི་བཤད་སྲོལ་མེད་པར་མངོན་
ནོ། །
ཁྱམས་པ་གྲྭ་ཚང་ནི་དབང་ཡེ་ཤེས་སེང་གེས་བཙུགས། རིམ་གྱིས་སྒང་མཁར་རྡོ་རྗེ་
དཔའ་བཟང་། ཟམ་པ་བསོད་ནམས་མཆོག་གྲུབ་སོགས་གྲྭ་ཚང་གི་མཁན་ཐོག་རིམ་བྱོན་
གྱིས་བསྐྱངས། དགོན་འདིའི་ནང་རྟེན་ཐད། སྦལ་ཏི་དབོན་རྒྱུད་རྣམས་ཀྱི་སྐུ་གདུང་ཕལ་མོ་
ཆེ་རིན་ཆེན་སྣ་ཚོགས་ལས་གྲུབ་པའི་བརྐོས་རྒྱན་ཕུན་སུམ་ཚོགས་པའི་གདུང་རྟེན་དགོན་
ནང་དུ་བཞུགས་ཤིང༌། དེ་བཞིན་སྐུ་རྟེན་གསུང་རྟེན་ལ་སོགས་པ་བསམ་གྱིས་མི་ཁྱབ་པ་
ཡོད་པ་རྣམས་རིག་གནས་གསར་བརྗེའི་སྐབས་ཐམས་ཅད་རྩ་གཏོར་དུ་བཏང་། སྤྱི་ལོ་
༡༩༨༩གཡས་ གཡོན་ནས་ ཉམས་ གསོ་ འགོ་ ཚུགས་ཏེ། དེང་ སྐབས་ དགེ་འདུན་པ་བཅོ་
བརྒྱད་ཙམ་བཞུགས། གནས་ཡུལ་ནི་ལྷ་ས་གྲོང་ཁྱེར་སྟོད་ལུང་བདེ་ཆེན་རྫོང་། སྦྱར་རགས་
ཤང་དུ་ཡོད། །
དགའ་བ་གདོང་གི་ཆོས་སྡེ།
སྤྱི་ལོའི་དུས་རབས་བཅུ་གཅིག་ནང་ཙམ་ལ་ཕྱག་བཏབ་པ་ཞིག་ཡིན། ཆོས་སྡེ་འདི་
ནི་དུས་རབས་བཅུ་གཅིག་པའི་ནང་ཞིག་པོ་ཤེས་རབ་སེང་གེས་ཕྱག་བཏབ་པ་ནས། དུས་
རབས་བཅུ་བཞི་པའི་སྟོད་ཙམ་གྱི་བར་དུ་མཁན་རབས་རིམ་བྱོན་གྱིས་བཤད་པ་མཛད་
པས་ཆོས་སྡེ་ཆེན་པོ་ཞིག་ཏུ་འཕེལ་རྒྱས་སོང་སྟེ། དབུས་ཀྱི་ཆོས་སྡེ་ཆེན་པོ་དྲུག་གི་ཡ་གྱལ་
དུ་གྱུར། དེ་ནས་རིམ་བཞིན་ཉམ་ཞན་དུ་སོང་བ་ཞིག་ཡིན་པར་སྣང་ཡང་། ཞིབ་ཕྲའི་ལོ་
རྒྱུས་དཔྱད་གཞི་མ་འཛོམས་པས་ཞུ་ཐབས་བྲལ། དུས་རབས་བཅུ་བཞི་པའི་མཇུག་ཏུ་རྗེ་
ཙོང་ཁ་པ་དེར་བཞུགས་པའི་ཚེ་འཇམ་དཔལ་དབྱངས་ཞལ་གཟིགས་ཏེ། བླ་མ་དབུ་མ་བས་
ལོ་ཙཱ་མཛད་ཚུལ་སོགས་ཀྱི་ལོ་རྒྱུས་རྗེའི་རྣམ་ཐར་དུ་གསལ། བར་སྐབས་སུ་སེར་ཁྱིམ་དུ་
121



ས་མཐོའི་ བུ་མོ།
སོང་ཡང་། ཕྱིས་སུ་ཕོད་ཁང་པ་བསྟན་པ་བཀྲ་ཤིས་ནས་བཟུང་འབྲས་སྤུངས་ཤག་སྐོར་གྲྭ་
ཚང་ གིས་ བདག་ སྐྱོང་ གནང་ ཞིང་ ཆོས་ ལུགས་ ཀྱང་ དགེ་ལྡན་ པའི་ ལུགས་ སུ་ མཛད།
གྲགས་ཚོད་ལ་དགའ་གདོང་ཆོས་སྐྱོང་ཞེས་སྲུང་མ་སྐད་གྲགས་ཅན་ཞིག་ཡོད་ཅིང་། དེ་
ཁོག་ཞུགས་ཀྱི་ཕེབས་སྲོལ་ཡོད་པ་མ་ཟད། དེ་ལ་བརྟེན་ནས་མོ་ལུང་ཟན་རྟགས་སོགས་ཞུ་
གསོལ་ཡོད་པར་ཐོས། དེང་སྐབས་དགེ་འདུན་པ་བཅུ་ཕྲག་ཙམ་ཞིག་ཡོད། གནས་ཡུལ་ལྷ་
ས་གྲོང་ཁྱེར། སྟོད་ལུང་བདེ་ཆེན་རྫོང་དགའ་གདོང་ཤང་དུ་ཡོད། །
ཟུལ་ཕུའི་ཆོས་སྡེ།
ཟུལ་ཕུའི་ཆོས་སྡེ་ནི། སྤྱི་ལོའི་དུས་རབས་བཅུ་གཉིས་པའི་དཀྱིལ་ཙམ་ལ་བྱ་འདུལ་
འཛིན་བརྩོན་འགྲུས་ འབར་ གྱིས་ ཕྱག་ བཏབ་ཅིང་། འདུལ་བ་གཙོ་བོར་གྱུར་པའི་འཆད་
ཉན་ རྒྱུན་ རིང་མཛད་པས། རྩིས་འདུལ་བ་འཛིན་ པ་གཞོན་ནུ་སེང་གེ གཙང་རོང་བ་ལྕེ་
འདུལ་འཛིན་སོགས་སློབ་མ་མང་པོ་ལས། འདུལ་བ་འཆད་ནུས་པ་བདུན་ཅུ་ཙམ། སྤྱིར་
འདུལ་བ་མཁྱེན་པ་བཞི་བརྒྱ་ཙམ་དང༌། གཞན་ཡང་མི་ཉག་ལོ་ཙཱ་བ། ཁམས་པ་རྒ་ལོ་ཙཱ་
བ། དྭགས་པོ་ལྷ་ རྗེ་ སོགས་བསྟན་འགྲོའི་དོན་ཆེན་སྒྲུབ་ནུས་པའི་སློབ་ཚོགས་མང་དུ་
བྱུང་བས། དབུས་ཀྱི་ཆོས་སྡེ་ཆེན་པོ་དྲུག་གི་ཡ་གྱལ་དུ་གྱུར། དེ་རྗེས་མཁན་རབས་གཉིས་
པ་ཆོས་ཀྱི་དབང་ཕྱུག་གིས་ཟུལ་ཕུའི་གདན་ས་བསྐྱངས་ནས་འཆད་ཉན་སོགས་བསྟན་པའི་
བྱ་བ་རྒྱ་ཆེན་པོ་མཛད། མཁན་རབས་གསུམ་པ་ཆོས་ཀྱི་བྱང་ཆུབ། བཞི་པ་ཆོས་ཀྱི་བརྩོན་
འགྲུས། ལྔ་པ་ཆོས་གྲགས་དཔལ། དྲུག་པ་ཆོས་ཀྱི་དཔལ་སོགས་སྐྱེས་ཆེན་དམ་དག་གིས་
རིམ་ པར་ བསྐྱངས་ཤིང་། བདུན་ པ་ བྱང་ ཆུབ་ དཔལ་ བཟང་ པོས་ དགུང་ལོ་བདུན་ཅུ་རྩ་
བཞིའི་བར་དུ་འཆད་ཉན་མཛད་ནས་བསྟན་པ་བསྐྱངས། ཆོས་སྡེ་དར་རྒྱས་ཆེ་བར་མངོན་
ཡང་དེ་ རྗེས་ཀྱི་མཁན་རབས་དང༌། ཉམས་ཆག་སོང་ཚུལ་སོགས་ཀྱི་ལོ་རྒྱུས་ཀྱི་ཡིག་ཆ་
མཇལ་རྒྱུ་མ་བྱུང་བས་གསལ་བཤད་ཞུ་ཐབས་བྲལ། དེང་སྐབས་ཞིག་རལ་སོང་བའི་རྩིག་
རྨང་ངོས་ཟིན་ཙམ་ལྷ་ས་གྲོང་ཁྱེར་ཆུ་ཤུལ་རྫོང་ཚལ་སྣེ་ཤང་དུ་མཇལ་རྒྱུ་ཡོད། །
122



སྤྱིའི་དེབ་གྲངས་གཉིས་པ།
བདེ་བ་ཅན་གྱི་ཆོས་སྡེ། །
བདེ་བ་ཅན་གྱི་ཆོས་སྡེ་ནི། གཉལ་ཞིག་འཇམ་དཔལ་རྡོ་རྗེའི་སློབ་མ་བུ་དགུའི་ཡ་
གྱལ་གསང་ཕུ་གླིང་སྟོད་གདན་ས་བཅུ་གཉིས་པ་རྒྱ་འཆིང་རུ་བས། བོད་རབ་བྱུང་གསུམ་
པའི་ཤིང་གླང་སྤྱི་ལོ་༡༢༠༥ལོར་ཕྱག་བཏབ། ཕར་ཚད་གཙོ་བོར་གྱུར་པའི་གཞུང་ལུགས་
འཆད་ཉན་གནང་སྟེ་བསྟན་པ་བསྐྱངས་བས་ཆོས་གྲྭ་དར་རྒྱས་ཆེན་པོ་བྱུང་སྟེ་དབུས་ཀྱི་ཆོས་
སྡེ་ཆེན་པོ་དྲུག་གི་ཡ་གྱལ་དུ་གྲགས། དེ་རྗེས་བར་སྐབས་སུ་གསང་ཕུ་ནས། རྗེ་ཡི་སློབ་མ་
རྣམས་དང༌། རོང་སྟོན་གྱི་སློབ་མ་དག་མ་མཐུན་པའི་དབང་གིས་ར་སྟོད་ར་སྨད་གཉིས་སུ་
གྱུར་ པར། ར་ སྟོད་པ་དག་གིས་ཙོང་ཁ་ པའི་ཚད་མ་དང་ཕར་ཕྱིན་ལ་སློབ་གཉེར་གནང་
སའི་གནས་སྙེ་ཐང་བདེ་བ་ཅན་དུ་ཚོགས་པས་ཕྱིས་ར་སྟོད་ཞེས་གྲགས་ཤིང་། དེང་སང་རྭ་
སྟོད་ཞེས་འབོད་ པ་ལས་བདེ་བ་ཅན་ཞེས་ངོས་ འཛིན་མཁན་ཉུང་བ་ཙམ་ལས་མི་སྣང་།
ཕྱིས་སུ་ཆོས་རྒྱུད་ཡང་དགེ་ལྡན་པའི་ལུགས་སུ་མཛད། འཇང་དགུན་ཆོས་ཞེས་སེ་འབྲས་
དགེ་གསུམ་དང་གསང་ཕུ་བའི་ཁོངས་གཏོགས་ཀྱི་ས་དགེའི་མཚན་ཉིད་སློབ་གཉེར་བ་
རྣམས་ འདིར་ ཟླ་ བ་ གཅིག་གི་ རིང་ ཚད་མའི་ ཆོས་ གྲྭ་ ཞིག་ ཀྱང་ ཚོགས་སྲོལ་ཡོད། དེང་
སྐབས་དགེ་འདུན་པ་བདུན་ཅུ་ཡས་མས་ཙམ་དང་། གནས་ཡུལ་ལྷ་ས་གྲོང་ཁྱེར། ཆུ་ཤུར་
རྫོང་སྙེ་ཐང་ཤང་དུ་ཡོད།
གུང་ཐང་གི་ཆོས་སྡེ། །
གུང་ཐང་གཙུག་ལག་ཁང་ནི་ཚལ་པ་བཀའ་རྒྱུད་པའི་སྲོལ་འབྱེད་བླ་མ་ཞང་བརྩོན་
འགྲུས་གྲགས་པས་རབ་བྱུང་གསུམ་པའི་མེ་ལུག་སྤྱི་ལོ་༡༡༨༧ ལོར་ཕྱག་བཏབ་སྟེ་བསྟན་
པ་བསྐྱངས། བླ་མ་ཞང་སྐུ་གཤེགས་རྗེས་ཉེ་གནས་དར་མ་དབང་ཕྱུག་གིས་རྒྱུན་སྐྱོང་བྱས་
ཏེ་སྐུ་འབུམ་སོགས་བཞེངས་ནས་རྒྱ་བསྐྱེད་གནང་བས། གཞུང་བཤད་མཚན་ཉིད་ཀྱི་ཆོས་
སྡེ་ཆེན་པོ་ཞིག་ཆགས། དེ་ རྗེས་བླ་མ་ཞང་གི་ཡོན་བདག་རྒྱལ་བ་འབྱུང་གནས་ཀྱི་སྲས་
སངས་རྒྱས་དངོས་གྲུབ། དེའི་སྲས་རིན་ཆེན་རྒྱལ་མཚན་རྒྱ་ནག་ཏུ་ཕེབས་ཏེ། གོང་མ་སེ་
ཆེན་ རྒྱལ་ པོས་ ཚལ་ པ་ ཁྲི་དཔོན་ གྱི་ འཇའ་ ས་ ཕུལ་ བས་ མངའ་ཐང་རྒྱས། གུང་ཐང་ གི་
123



ས་མཐོའི་ བུ་མོ།
གཟིམ་ཁང་ཤར་སོགས་དགོན་གནས་རྒྱ་སྐྱེད་ཀྱི་གསར་བསྐྲུན་མཛད་ཅིང་། ཚལ་པའི་ཁྲི་
དཔོན་སྨོན་ལམ་རྡོ་རྗེས་རྒྱལ་བའི་བསྟན་འགྱུར་རིན་པོ་ཆེ་པོད་ཉིས་བརྒྱ་ཅན་གྱི་བྲིས་མ་
ཞིག་གསར་བཞེངས་གནང་བ་དང༌། དེའི་སྲས་ཀུན་དགའ་རྡོ་རྗེའི་སྐུ་དུས་སུ་བུ་སྟོན་རིན་
པོ་ཆེ་གདན་དྲངས་ནས་ཚལ་པའི་བཀའ་འགྱུར་བཞེངས། ཕར་ཚད་དང་མངོན་པ་སོགས་
མཚན་ཉིད་ཀྱི་བཤད་པ་དར་རྒྱས་ཆེན་པོ་བྱུང་བས་དབུས་ཕྱོགས་ཀྱི་གདན་ས་ཆེན་པོ་དྲུག་
གི་ཡ་གྱལ་དུ་གྲགས། དགོན་པ་ཡང་ཚལ་པ་ཁྲི་དཔོན་རིམ་བྱོན་རྣམས་ཀྱིས་བསྐྱངས་པས།
བར་སྐབས་སུ་ལུགས་གཉིས་ཆར་དར་རྒྱས་ཆེ་བ་བྱུང་ཡང་། སྤྱི་ལོ་༡༣༥༢ལོར་ཏའི་སི་ཏུ་
བྱང་ཆུབ་རྒྱལ་མཚན་གྱིས་ཚལ་པའི་སྲིད་དབང་བསྣུབས་པ་དང་ཆབ་ཅིག་ཆོས་སྡེ་ཡང་
ཉམས་གུད་ཏུ་སོང་། དེ་རྗེས་གུང་ཐང་ཆོས་རྗེའི་སྲས་བདེ་འབྱུང་བ་ནས་རྗེ་རིན་པོ་ཆེ་ལ་
གཏུགས་པའི་སློབ་མ་མདོ་སྔགས་མང་དུ་མཁྱེན་པའི་བསྟན་འཛིན་བརྒྱད་ཀྱི་ཡ་གྱལ་དུ་
གྲགས། དེ་ནས་དགོན་པ་ཡང་ རིམ་བཞིན་དགེ་ལྡན་པའི་ལུགས་སུ་གྱུར། དེ་རྗེས་སྤྱི་ལོ་
༡༥༠༧ལོར་མེ་སྐྱོན་བྱུང་ནས་གཙུག་ལག་ཁང་དབུས་མ་དང་། གཟིམ་ཁང་ཤར་གྱི་གྲྭ་ཚང་
ཆུང་བ་གཉིས་མ་གཏོགས་ཕལ་ཆེར་མེས་འཇིག་སྟེ་སྔར་ལས་ཉམས་ཞན་དུ་སོང་། དེ་ནས་
རྒྱལ་མཆོག་ལྔ་པའི་སྐུ་དུས་སུ་ཟུར་ཆོས་དབྱིངས་རང་གྲོལ་གྱིས་འཛིན་སྐྱོང་གནང་། དེ་
རྗེས་ལྷ་བཟང་ཁང་གིས་དགའ་ལྡན་ཁྲི་ཐོག་ལྔ་བཅུ་པ་དགེ་འདུན་ཕུན་ཚོགས་ལ་དགོན་
གཞིས་ཕུལ་ཏེ་ཁོང་གིས་བདག་སྐྱོང་གནང་། དེའི་ཡང་སྲིད་ངོས་འཛིན་ཞུས་པས་གུང་ཐང་
བླ་བྲང་ཞེས་པ་དང་གུང་ཐང་སྐུ་རབས་རིམ་བྱོན་ཡང་བྱུང་། །རྒྱས་པ་ནི་ཚལ་གུང་ཐང་གི་
དཀར་ཆག་འགྲོ་མགོན་ཞལ་ལུང་ལས་ཤེས་པར་བྱའོ། །དེང་སང་ཚལ་གུང་ཐང་ཞེས་ཚལ་
དང་གུང་ཐང་གཉིས་ཀྱི་མིང་བསྡེབས་ནས་འབོད་སྲོལ་འདུག་ཀྱང་། གུང་ཐང་ནི་ལྷོ་ངོས་
དང་། ཚལ་དགོན་པ་ནི་དེའི་བྱང་ངོས་སུ་ཡོད། ད་སྐབས་དགེ་འདུན་གྱི་སྡེ་མ་སྟོང་ཙམ་མོ། །གནས་
ཡུལ་ནི་ལྷ་ས་གྲོང་ཁྱེར་ཁྲེང་ཀོན་ཆུས་ཀྱི་ཁོངས་སུ་ཡོད། །
124



སྤྱིའི་དེབ་གྲངས་གཉིས་པ།
རྒྱལ་སྲས་ཐོགས་མེད་བཟང་པོའི་རྣམ་ཐར་བཀླགས་
པའི་ཚོར་སྣང་།
ཕུན་ཚོགས་སྒྲོལ་མ།
རྒྱལ་ སྲས་ ཐོགས་ མེད་ བཟང་ པོ་ ནི་ བོད་ རབ་ བྱུང་ ལྔ་ པའི་ ཤིང་ ལུག་ སྤྱི་ ལོ་
༡༢༩༥ལོར་ཡབ་དཀོན་མཆོག་དཔལ་དང་། ཡུམ་འབུམ་སྒྲོན་གཉིས་ཀྱི་སྲས་སུ་ཕུལ་ཆུང་
བྲག་སྐྱ་ཞེས་པའི་གནས་སུ་སྐུ་འཁྲུངས། དགུང་ལོ་ལྔར་ཕེབས་དུས་ཡབ་གྲོངས་ནས་ལོ་
དགུའི་བར་དུ་སྲུ་མོས་བསྐྱེད་བསྲིངས་ཏེ་འཚར་ལོང་བྱུང་། དགུང་ལོ་བཅུ་བཞི་པར་བསམ་
གླིང་པའི་གདུང་རྒྱུད་བླ་མ་དཔལ་འབར་དང་། རིན་ཆེན་དཔལ་བཟང་གི་དྲུང་དུ་རབ་ཏུ་
བྱུང་སྟེ། མཚན་བཟང་པོ་དཔལ་ཞེས་གསོལ། དགུང་ལོ་བཅོ་ལྔ་པར་བོ་དོང་ཨེ་རུ་སློབ་
དཔོན་ཀུན་དགའ་རྒྱལ་མཚན་ལས་མངོན་ པ་ སོགས་ གསན་ སྦྱོང་མཛད་སྐབས། འཇམ་
དབྱངས་ཉི་མ་རྒྱལ་མཚན་གྱིས་དྲི་བ་བཏོན་པ་ལ་ལན་ཐོགས་མེད་དུ་བཏབ་པས། ཁྱེད་
ཐོགས་མེད་དངོས་སུ་འདུག་གསུང་པ་ལ་བརྟེན་ནས། ཐོགས་མེད་བཟང་པོ་དཔལ་ཞེས་
པའི་མཚན་བྱུང་བར་གྲགས། དེ་ནས་དཔང་ལོ་ཙཱ་བ་སོགས་མཁས་གྲུབ་ཀྱི་བླ་མ་མང་པོ་
བསྟེན་ཏེ་གསན་བསམ་མཛད་ པས་མཁྱེན་ཡོན་གྱི་རྩལ་རྒྱས། དགུང་ལོ་བཅུ་དགུ་པར་
བཤད་པ་མཛད་དེ་འཆད་ཉན་གྱིས་རྒྱུན་བསྐྱངས་པ་ནས་བཟུང་། དགུང་གྲངས་བདུན་ཅུ་
དོན་ལྔར་ཕེབས་པ་རབ་བྱུང་དྲུག་པའི་ས་བྱི་སྤྱི་ལོ་༡༣༦༩ལོར་ཞི་བར་གཤེགས་པའི་བར་
བསྟན་པ་རིན་པོ་ཆེའི་རྒྱུན་བསྐྱངས།
125



ས་མཐོའི་ བུ་མོ།
སློབ་མ་ཡང་། ལོ་ཆེན་བྱང་ཆུབ་རྩེ་མོ། དཔལ་ལྡན་སེང་གེ །བླ་མ་དམ་པ། བུ་དོལ་
གཉིས་ སོགས་ མང་ དུ་ བྱུང་བ་ རྣམས་ཀྱང་། མཁས་ གྲུབ་ གཉིས་ ལྡན་ གྱིས་རྒྱལ་ བསྟན་
མཛེས་པའི་སྐྱེས་མཆོག་ཤ་སྟག་ཏུ་སྣང་ཞིང་ཁོང་གི་མི་ཚེ་ཧྲིལ་པོ་ཐོས་བསམ་དང་སྒོམ་སྒྲུབ་
སོགས་གཞན་ཕན་ཁོ་ན་ལ་གཞོལ་ཡང་། ཁོ་མོས་རྣམ་ཐར་དེ་ཀློག་སྐབས་བག་ཆགས་ཆེ་
ཤོས་དང་བ རྗེད་དཀའ་བའི་ཚོར་སྣང་ཞིག་བྱུང་བ་ནི་ཁོང་སྐུ་ན་ཆུང་དུས་ཀྱི་བྱིས་བློས་
སྦགས་པའི་སླད་མེད་ཀྱི་བྱམས་སེམས་དང༌། ཁོང་གི་སྐུ་གམ་དུ་ལྷ་ཆོས་ཀྱིས་སློབ་གསོ་
ཐེབས་པའི་དུད་འགྲོ་དག་གི་བྱ་སྤྱོད་དེ་དག་རེད། །
དེ་ཡང་ཁོང་སྐུ་ན་ཆུང་ངུ་གསུང་འབྱོན་ནུས་ཙམ་གྱི་དུས་མའི་སྐུ་པང་དུ་ཡོད་པའི་
སྐབས་ཤིག ཤིང་ལོ་ཞིག་རླུང་འཚུབས་ཀྱིས་ཁུར་སོང་བ་ལ། སྙིང་རྗེ་སྐྱེས་ཏེ་སེམས་ཅན་
ཞིག་ རླུང་ གིས་ཁྱེར་སོང་གསུངས་ནས་ བཤུམས་ པས། མ་ཡུམ་གྱིས་སེམས་ཅན་མ་རེད་
ཅེས་གསལ་བཤད་མཛད་པས་ངུ་འཚམས་ཆད། བྱིས་བློས་སྔགས་ཀྱང་སླད་མེད་ཀྱི་བྱམས་
སེམས་འདི་ཇི་འདྲའི་རླབས་ཆེན་ཞིག་དང་ཇི་འདྲའི་མཛེས་སྡུག་ལྡན་པ་ཞིག་རེད། །
ཡང་བ་མོ་བྱུང་བའི་སྔ་དྲོ་ཞིག་སྒོར་བཞུད་ནས་སླར་གོས་མེད་པར་སྒྲེན་མོར་བྱུང་
བས། ཡབ་ ཀྱིས་གོས་གར་ སོང་ བྱས་ པར། སྙིང་ རྗེ་བའི་འཁྱགས་པ་དེ་འདྲ་ལ་གཡོགས་
ནས་ཡོད་ཟེར། ཁྲིད་ནས་ལྟར་ཕྱིན་པས། སྔོམ་པས་གང་བའི་ཤོ་ཕུང་བ་མོ་སྐྱ་ཁད་པ་ཞིག་
ལ་གོས་གཡོག་ནས་མཐའ་ལ་རྡོ་མནན་བྱས་འདུག་ཟེར། རང་རྒྱུད་ཤ་ལྤགས་ཀྱི་ཚོར་ཤེས་
དེ་སྐྱེ་དངོས་ཤིག་ལ་ཡོད་དོ་སྙམ་པ་ནི་ནར་མ་སོན་པའི་བློ་གྲོས་ཀྱི་སྐྱོན་ཡིན་པ་ནི་ཧ་ཅང་
བརྗོད་མེད་རེད། ཡིན་ནའང་ཁོང་གིས་བདག་བས་གཞན་གཅེས་ཀྱི་སྙིང་སྟོབས་དེ། ཆེས་
རླབས་ཆེན་ཞིག་དང་འགྲན་བྲལ་གྱི་སྡོམ་ཚིག་ཅིག་ཡིན་པ་སུས་ཀྱང་ཁས་མ་བླང་ཐབས་
མེད་རེད་སྙམ།
ཡང་དགུང་ལོ་བདུན་བརྒྱད་ཙམ་གྱི་དུས་སུ། རང་མཉམ་གྱི་བྱིས་པ་ཀུན་དང་ལྷན་
དུ་མེ་ཤིང་འཐུ་རུ་འགྲོ་སྐབས། ཁོང་གིས་བྱིས་པ་གཞན་རྣམས་ཀྱིས་མེ་ཤིང་མང་པོ་རྙེད་ན་
དགའ་ཞིང་མ་རྙེད་ན་སེམས་སྡུག་བྱེད་པ་དང་། གལ་ཏེ་བྱིས་པ་གཞན་རྣམས་ཀྱིས་རྩ་བ་
ནས་མ་རྙེད་ན་རང་གི་དེ་བསྒོ་བཤའ་མཛད། གཞན་ཡང་བྱིས་པ་གཞན་དང་རྩེ་བ་ན་གཞན་
OA
AON
ཀ
126



སྤྱིའི་དེབ་གྲངས་གཉིས་པ།
ཕམ་ནས་ངུས་ན་བདག་མི་བཟོད་ཅིང་། རང་ཕམ་ཡང་མྱ་ངན་ཙམ་མེད་པ་ཡོད་གསུངས།
ཁོང་ནར་སོན་རྗེས་བོ་དོང་ཨེ་རུ་ཆོས་གསན་ཏེ་བཞུགས་པའི་ཚེ། ཉིན་ཞིག་འདུ་
ཁང་གི་རྒྱ་སྒོ་རུ་སློང་མོ་ཞ་མོ་ཞིག་ནམ་རྒྱུན་ཉལ་ཏེ་སྡོད་ཀྱི་ཡོད་པ་དེ་ངུ་ཞིང་ཡོད་པ་མཐོང་
སྟེ་དྲིས་པར། མོས་ཁྱེད་རྣམས་ཆོས་བར་ལ་ཕེབས་ན་ང་ལ་ལྟོ་སྟེར་མི་མེད་ཟེར་ནས་ངུ་རུ་
འདུག་པ་ལ། ཁྱོད་ཀྱིས་སེམས་སྡུག་བྱ་མི་དགོས། ངས་ཁྱེད་རང་ལེན་ཆོག་གསུངས་ནས་
ཉལ་ཆས་དང་ཞ་མོ་གཉིས་ཆར་མཉམ་དུ་མ་ཐེག་པར། རེ་མོས་བྱས་ནས་སྐུ་རྒྱབ་ཏུ་ཁུར་ཏེ་
ཆོས་བར་འགྲོ་བའི་སར་ཁྲིད་གནང་བ་དང༌། །
ཡང་དགོན་མཐར་ཤིག་ནད་ཀྱིས་ཟིན་པའི་སྤྲང་པོ་ཞིག་ཡོད་པར་དགོང་མོ་ཞིག་ལ་
ཁ་ཟས་སྐྱེལ་སྐབས་ཁོ་སྔར་གྱི་ས་དེར་མེད་པས་མ་རྙེད། དེའི་ཕྱི་ཉིན་སྔ་མོ་ནས་བཙལ་
བས་ས་ཆ་ཁུག་ཀྱོག་ཞིག་ཏུ་ཉལ་འདུག་པར། སྔར་གྱི་ས་དེར་མི་འདུག་པ་ཅི་ཡིན་དྲིས་
པ་ན། འགྲུལ་ པ་རྣམས་ཀྱིས་ ཁྱོད་མཐོང་ན་སྐྱུག་ བྲོ་ཟེར་ཏེ་ཕུད་པ་ཡིན་ཞེས་ཟེར། དེའི་
ནུབ་མོར་ཁོ་ནང་དུ་བོས་ཏེ་ཁ་ཟས་བཟང་པོ་བྱིན་གོས་གསར་ པས་གཡོགས། གོས་རྙིང་
པའི་ཤིག་ཐམས་ཅད་རང་གི་གོས་ལ་སྤྲོས་པས་སྤྲང་པོ་དེ་ཤིག་ནད་ལས་གྲོལ།
ཡང་ཉིན་ཞིག་ས་སྐྱར་ཕེབས་པའི་ལམ་ཁ་ཞིག་ན་ཁྱི་གུ་བཞི་ཙམ་འཁྱག་ཤི་ཐེབས་
གྲབ་ཡོད་པ་རྣམས་སྐུའི་དྲོད་ལ་བཅར་ཏེ་སྲོག་བསྐྱབས་པ་སོགས་ཉམས་ཐག་གི་གནས་སུ་
ལྷུང་བའི་སེམས་ཅན་རྣམས་སྐྱོབ་པའི་ཆེད་དུ། རང་ལུས་ལོངས་སྤྱོད་དང་བཅས་པ་ཡོད་རྒུ་
བློས་བཏང་གནང་བ་ནི། བྱང་ཆུབ་སེམས་པ་ཞིག་ལ་ཡོད་དགོས་ངེས་ཀྱི་ཚད་གཞི་ཞིག་སྟེ།
དེ་ནི་ཁོང་ གི་ བྱ་ སྤྱོད་ རབ་དང་རིམ་པའི་ཐོག་ནས་མངོན་བཞིན་འདུག སྐུ་ཚེའི་སྨད་དུ་
དངུལ་ཆུ་ཆོས་རྫོང་དུ་ཉམས་ལེན་མཛད་དེ་བཞུགས་སྐབས། དྲུང་དུ་འཁོད་པའི་རི་དྭགས་
དང་གཅན་གཟན་ཀུན་གཅིག་ལ་གཅིག་ཕན་ཚུན་གནོད་པ་མེད་པར་བྱམས་ཏེ། གཞན་
གྱིས་ཕུལ་བའི་ཤ་ཁྱི་ཞིག་ཡོད་པ་དེ། གནའ་མོས་རྩེད་མོའི་ཕྱིར་བརྡུང་བ་ལྟར་བྱས་ཙ་ན་
མི་སྨུག་ པར་ བྲོས་ཤིང༌། ཞི་མི་ཀུན་ཀྱང་བྱེའུ་མཐོང་ཁར་བབས་པའི་དུས། གནོད་པའི་
སེམས་སྤངས་ནས་དེས་མི་མཐོང་བའི་སར་ཕྱིན་ནས་ཉལ་ཞིང་གནོད་པ་མི་བྱེད་དོ། །
རང་བཞིན་གྱིས་འཁོར་ཡོང་བའི་སྤྱང་ཀི་ཞིག་ཡོད་པ་དེས་ཀྱང་གཞན་ལ་འཚེ་བའི་
127



ས་མཐོའི་ བུ་མོ།
སེམས་སྤངས་ཏེ། རྟིང་ལ་ཤ་བྱིན་ཀྱང་མི་ཟ་བར། རང་བཞིན་གྱིས་དཀར་ཟས་ཁོ་ནས་འཚོ་
བ་སོགས་བྱུང་བ་ནི་བསམ་ཡུལ་ལས་འདས་ པ་ཞིག་ཏུ་སྣང༌། སྲོག་ཆགས་དེ་དག་ཀྱང་
སེམས་དཔའ་ཆེན་པོས་མཆོད་རྟེན་ལ་བསྐོར་བ་མཛད་པའི་དུས་སུ་ཁོ་ཚོ་ཡང་སྐོར་བ་བྱེད།
བཞུགས་པའི་དུས་སུ་ཁོ་ཚོ་ཡང་སྡོད། སེམས་དཔའ་ཆེན་པོའི་སྤྱོད་ལམ་གྱི་ལད་མོ་བྱེད་པ་
ཞིག་བྱུང་འདུག ཉེ་འཁོར་གྱི་བྱ་དང༌། རི་དྭགས་དང་། ཁྱི་ལ་སོགས་པ་རྣམས་ཀྱང་གཅིག་
ལ་གཅིག་མི་འཚེ་ཞིང་། གནའ་བ་དང་སྤྱང་ཀི་ཕན་ཚུན་རྩེད་མོའི་ངང་གནས་པར་བཤད་པ་
སོགས་ལ་བསམ་ཚེ། བྱམས་སེམས་དང་གཞན་ཕན་གྱི་བློ་ནི་ནམ་ཡང་རྒས་པ་མེད་པའི་
ལང་ཚོ་དང༌། འཇིག་རྟེན་ལས་བརྒལ་བའི་སྟོབས་ཤུགས་ཤིག་ཡིན་པ་འདོད། །
སྲོག་ཆགས་ཁ་ཤས་མི་ཡི་ལད་མོ་བྱེད་པ་དང༌། སྲོག་ཆགས་འགའ་ཞིག་མི་ཡིས་
འདུལ་སྦྱང་འོག་བཀོལ་སྤྱོད་ཉན་པ་ནི་དེ་འདྲའི་དཀའ་བ་ཞིག་མིན་མོད། འོན་ཀྱང་འདུལ་
སྦྱང་སོགས་གང་ཡང་མ་དགོས་པར་སེམས་དཔའ་ཆེན་པོའི་བྱིན་མཐུ་ཁོ་ནས་ཉེ་འཁོར་གྱི་
སྲོག་ཆགས་རྣམས་རང་བཞིན་གྱིས་རྒྱུད་བྱམས་སེམས་ལ་གོམས་པ་ནི་ཤིན་ཏུ་ཡ་མཚན་པ་
ཞིག་ཏུ་མཐོང༌། །
ད་ལྟ་ང་ཚོའི་སྤྱི་ཚོགས་འདིར་དངོས་པོའི་དཔལ་ཡོན་ཡར་རྒྱས་མགྱོགས་ཆེས་པ་
དང༌། བསམ་ བློའི་དཔལ་ཡོན་ཞན་དྲགས་ པའི་དབང་གིས། ཁྱིའི་མདུན་དུ་ཤ་འཕང་བ་
ལྟར། དབང་ཆེན་གྱིས་དབང་ཆུང་ཟ་ཆོག་ཆོག་གི་འདུ་ཤེས་ལས་གཞན་པའི་བསམ་བློ་གང་
ཡང་མེད་པའི་དུས་འདིར། ཁོར་ཡུག་འདིར་ཁོང་གི་དྲུང་འཁོད་ཀྱི་དུད་འགྲོ་དེ་དག་གི་ཡོན་
ཏན་གྱི་ཆ་ཤས་ཙམ་ཞིག་ཡོད་པའི་མི་རེ་ཟུང་ཡོད་ན་ཡང་ཅི་འདྲའི་དགའ་བ་ལ་ཨང་སྙམ་
པ་ཞིག་བྱུང་། །
128



NET



ས་མཐོའི་ བུ་མོ།
མྱང་ཡུལ་གྱི་གཏམ།
བྱམས་པ་བརྩོན་འགྲུས།
དེ་ཡང་ཕུ་གནོད་སྦྱིན་གང་བ་བཟང་པོ་གངས་རི་དཀར་པོ་ཤེལ་གུར་ཕུག་པ་འདྲ་བ་
འི་རྩེར། མུ་ཏིག་གི་མཆོད་རྟེན་རྩེ་ལྔས་ཏོག་བཙུགས་པ་འདྲ་བ་ནས། མདའ་བཅུག་ས་ཡུ་
བ་ གདོང་ཉ་མོ་མཚོ་རུ་ཞུགས་ འདྲ་ ཡན་ཆད་ལ། མྱང་ ཡུལ་ གསེར་ གཞུང་ རིང་མོ་ཞེས་
གྲགས་པ་སྣོད་བཅུད་དགེ་མཚན་ཤིན་ཏུ་ལེགས་ པ་དེའི་ཐོག་མར་མིང་ཐོགས་ཚུལ་ནི།
སློབ་དཔོན་པདྨ་འབྱུང་གནས་འཁོར་རྗེ་འབངས་དང་བཅས་པ་གནས་འདིར་ཕེབས་པའི་
དུས་སུ། ལྷའི་དབང་པོ་བརྒྱ་བྱིན་གྱིས་ཤེལ་བུམ་བདུད་རྩིས་གང་བ་ཞིག་སློབ་དཔོན་ལ་
ཕུལ་ཏེ། ལྷའི་བདུད་རྩིའི་རོ་མྱང་དུ་གསོལ་ཞེས་ཞུས་པས། སློབ་དཔོན་རྗེ་འབངས་རྣམས་
ཀྱིས་བདུད་རྩིའི་རོ་མྱང་བས་ཡུལ་མིང་ལ་མྱང་ཡུལ་ཞེས་ཐོག་པ་དེ་རུ། བསྟན་པ་སྔ་དར་གྱི་
དུས་སུ་རྩིས་ཀྱི་རྒྱལ་པོའི་ལྷ་ཁང་ཞེས་པ་རྒྱ་ཕིབས་ཅན་གྱི་ལྷ་ཁང་གསུམ་ཡོད་པ་ལས།
དང་པོ་དེ་རྒྱལ་པོ་སྲོང་བཙན་སྒམ་པོས་མཐའ་འདུལ་ཡང་འདུལ་གྱི་གཙུག་ལག་ཁང་བརྒྱ་
རྩ་བརྒྱད་བཞེངས་པའི་ནང་ཚན་གྱི་ཐ་མ། གྲངས་རྩིས་ཚང་བར་བྱུང་བས་ན་རྩིས་ཀྱི་རྒྱལ་
པོའི་ ལྷ་ ཁང་ཞེས་ མིང་ཐོགས། གཉིས་པ་ དེ་ རྒྱལ་ པོ་ ཁྲི་སྲོང་ལྡེའུ་བཙན་གྱིས་བཞེངས།
གསུམ་པ་དེ་ཁྲི་རལ་པ་ཅན་གྱིས་བཞེངས། །
གཞན་ཡང་རྒྱལ་པོ་སྲོང་བཙན་སྒམ་པོས་བཞེངས་པ་རྐྱང་བུའི་ལྷ་ཁང་དང་། རྒྱལ་
པོ་ ཁྲི་སྲོང་ལྡེའུ་བཙན་ གྱི་ སྐུ་དུས་ སུ་ བཞེངས་ པ་རྟེ་ར་དགོན་པ། བདེ་ཕུ་དགོན་པ། བྱེ་
མདའ་ ལྷ་ ཁང་། རྐྱང་བུའི་ ལྷ་ ཁང་། བ་འུག་ལྷ་ ཁང་སོགས་དང་། རྒྱལ་པོ་ཁྲི་རལ་གྱི་ སྐུ་
དུས་ སུ་ བཞེངས་ པ་ལྷ་ ཆུང་དགོན་ པ། སྤས་ལུང་དགོན་པ། ནུབ་རྡོ་ རྗེ་གདན། སྤོས་ཁང་
130



སྤྱིའི་དེབ་གྲངས་གཉིས་པ།
འཇའ་ལུང་དགོན་པ། ནོར་བུ་ཁྱུང་རྩེའི་ག་ཕུ་དགོན་པ་སོགས་མང་པོ་ཡོད་པར་གྲགས།
བསྟན་པ་ཕྱི་དར་གྱི་སྐབས་སུ་བཞེངས་པ་མཁར་ཤེལ་དཀར་རྒྱལ་དང་། ལྕང་ར།
བསྲེ་ བྲག་གཡའ་ ལུང་གི་དགོན་པ། དབེན་གནས་རིན་ཆེན་སྒང་། རྭ་ལུང་དང་། རྩེ་ཆེན་
ཆོས་ སྡེ། ལྟུང་ ར་ལྷ་ཁང་། བྱེ་མདའ་ལྷ་ ཁང་དང་། གནས་གསར་ལྷ་ཁང་དང་། འབྲོང་རྩེ་
ཆོས་སྡེ་དང་། རྒྱལ་གནས་ལྷ་ཁང་ལ་སོགས་ཏེ་ཆོས་སྡེ་དང་ལྷ་ཁང་ཡང་བསམ་གྱིས་མི་
ཁྱབ་པ་མང་པོ་བྱུང་སྟེ་དེ་དག་རྣམས་སུ། མདོ་སྔགས་ ལུང་རྟོགས་ཀྱི་བཤད་པ་དང་སྒྲུབ་
པའི་སྲོལ་རྒྱ་ཆེན་པོ་ཆགས་ཏེ་འཕྲིན་ལས་བོད་ཁམས་ཡོངས་སུ་ཁྱབ་པ་བྱུང༌། །
དེ་ཡང་ཡུལ་འདིའི་སྣོད་བཅུད་ཀྱི་བཀོད་པ་མཛེས་ཤིང་ལྟ་ན་སྡུག་པ། འདོད་ཡོན་
ལོངས་སྤྱོད་ཀྱི་ཡོ་བྱད་ཐམས་ཅད་མ་ཚང་བ་མེད་པའི་ཚོང་འདུས་མི་འདྲ་བ་གསུམ་ཡོད་པ་
ལས། དང་པོ་གྱང་རོ། ཉང་རོ། གང་རོ་བཅས་ཀྱི་ཟོང་སྣ་མི་འདྲ་བ། ཞྭ་མོ། རྔ་མ། སྣམ་བུ་
གསུམ་གཙོ་བོར་བྱས་པའི་ཚོང་འདུས་ཆེན་པོ་ཞིག་ཡོད་པ་དེ། སྔར་རྒྱང་རོ་ས་མ་ན་ཡོད་པ།
དེ་རྗེས་གནས་རྙིང་། དེ་རྗེས་དཔལ་འཁོར་ཆོས་སྡེར་འདུ་འཛོམ་བྱེད། །
གཉིས་ པ་ རྒྱང་། དཀྱིལ། མང་ གསུམ་ གྱི་ཟོང་སྣ་ མི་ འདྲ་བ་སླེའུ་དང༌། གྲུམ་ཟེ།
འཕྱིང་པ་གསུམ་གཙོ་བོར་གྱུར་པའི་ཚོང་འདུས་སྔར་ཐུ་གུ་ན་ཡོད་པ་། ཕྱིས་སུ་འདུས་བྱུང་
དུ་འདུ་འཛོམ་བྱེད། །
གསུམ་པ་སྒྲོ་ལུང་། ལྕགས་པ། ར་དངས་གསུམ་གྱི་ཟོང་སྣ་མི་འདྲ་བ་སྐེ་རག་དང་།
ཐེར་མ། ལྷམ་ཟོན་གསུམ་གཙོ་བོར་གྱུར་པའི་ཚོང་འདུས་དེ། སྔར་ཚོང་འདུས་འགུར་མོ་ན་
ཡོད་ པ། ཕྱིས་ཞྭ་ལུ། དེ་ རྗེས་ བསམ་འགྲུབ་རྩེར་ འདུས་ འཛོམ་བྱེད། དེ་ལྟར་ ཕྱི་སྣོད་ཀྱི་
བཀོད་པ་མཛེས་ཤིང་ནང་ལོངས་སྤྱོད་ཀྱི་འབྱོར་པས་ཕྱུག་པའི་མྱང་ཡུལ་གསེར་ལུང་རིག་
པའི་འབྱུང་གནས་འདིའི་ཕུ་ནས་བལྟས་ན་མདའ་མཐོང་བ། མདའ་ནས་བལྟས་ན་ཕུ་མཐོང་
བ། ཡུལ་ལྷ་གཉེན་པོ་གནོད་སྦྱིན་མཆེད་གསུམ་གྱིས་སྐྱོང་ཞིང་དགེ་བཅུ་ཕུན་སུམ་འཚོགས་
པའི་གནས་འདིར། ཆོས་དང་ རིག་གནས་ཀྱི་ལོ་རྒྱུས་རྒྱ་ཆེ་ཞིང་རྒྱུན་མི་ཆད་པར་བྱུང་བ་
མཐའ་དག་བརྗོད་པར་མི་ནུས་ཀྱང་། རྒྱ་མཚོ་ལས་ཆུ་ཐིགས་ཀྱི་དཔེ་ལྟར་ཅུང་ཟད་ཅིག་
བརྗོད་པར་འདོད་པ་ལས། བོད་རྒྱལ་ཁྲི་སྲོང་ལྡེའུ་བཙན་ཡན་ཆད་ཀྱི་ལོ་རྒྱུས་རྣམས་ནི་
131



ས་མཐོའི་ བུ་མོ།
བ
ད
དཔྱད་གཞིའི་ཡིག་ཆ་འཚོལ་དཀའ་བས། ཞིབ་ཕྲ་ཞིག་བརྗོད་ཐབས་བྲལ། དེས་ན་རྒྱལ་པོ་
ཁྲི་རལ་པ་ཅན་ནས་བཟུང་སྟེ། ཡུལ་འདིར་བྱོན་སྟེ་མཛད་འཕྲིན་བསྐྱངས་པའི་སྐྱེས་ཆེན་
རྣམས་ཀྱི་ལོ་རྒྱུས་དུས་རབས་ཀྱི་འགྲོས་དང་བསྟུན་ནས་རིམ་བཞིན་བརྗོད་པར་འདོད་པ་
ལ། ཐོག་མར་མྱང་སྟོད་གནས་རྙིང་གི་དགོན་པ་ཕྱག་འདེབས་པ་པོ་རྒྱ་འཇམ་དཔལ་གསང་
བ་ནི། །
རྒྱལ་པོ་སྲོང་བཙན་སྒམ་པོའི་སྐུ་དུས་སུ་ནག་པོ་རྒྱ་ནས་ཇོ་བོ་སྤྱན་འདྲེན་པའི་གྱད་
ལྷ་དགའ་དང༌། ཀླུ་དགའ་གཉིས་ཡོད་པ་ལས། ལྷ་དགའི་དབོན་སྲས་ལས་རིམ་པར་བརྒྱུད་
པ་རྒྱལ་པོ་ཁྲི་སྲོང་ལྡེའུ་བཙན་གྱི་སྐུ་དུས་སུ་རྒྱ་སང་ཤི་དང༌། གསལ་སྣང་ཞེས་པ་གཉིས་
ཀྱིས་ རྒྱ་ ཆོས་བོད་དུ་བསྒྱུར་བའི་ཆེད་དུ་ བྱས་ རྗེས་མང་པོ་བཞག་ མཛད་པས། རྒྱལ་པོ་
ཐུགས་ཤིན་ཏུ་དགྱེས་ཏེ་མིང་དུ་སྦ་ཞེས་བཏགས་པ་ལས། སྦ་གསལ་སྣང་རབ་ཏུ་བྱུང་སྟེ་
བསམ་ཡས་ཀྱི་མཁན་པོ་མཛད་པས་རྒྱལ་པོའི་བླ་མར་གྱུར། སང་ཤཱིའི་ཚ་བོ་ཁྲི་རལ་གྱི་
དུས་སུ་རྒྱ་འཇམ་དཔལ་གསང་བ་ཞེས་གྲགས་པ། སློབ་དཔོན་པདྨའི་ཞབས་ལ་གཏུགས་ཏེ་
གདམས་ངག་གསན་པས་གྲུབ་པ་ཐོབ་སྟེ། རིགས་སྔགས་འཆང་ཐམས་ཅད་ཀྱི་གཙུག་གི་
ནོར་བུ་ལྟ་བུར་གྱུར་ཏེ། བསམ་ཡས་སུ་མདོ་སྔགས་ཀྱི་དགེ་འདུན་གྱི་སྡེ་གཉིས་ཡོད་པ་
ལས་སྔགས་སྡེའི་བླ་མ་གཙོ་བོ་དང་། རྒྱལ་པོས་སད་ན་ལེགས་ཀྱི་དབུ་བླ། དེའི་སྲས་མངའ་
བདག་ཁྲི་རལ་པ་ཅན་གྱིས་ཀྱང་དབུ་བླར་བཀུར། རྒྱལ་པོས་འོན་ཤང་རྡོ་དཔེ་མེད་ཀྱི་ལྷ་
ཁང་རྒྱ་ཕིབས་དང་བཅས་ པ་ དགུ་ཐོག་མ་གཙོ་བོར་བྱས་པའི་གཙུག་ལག་ ཁང་སྟོང་རྩ་
གཉིས་བཞེངས་ པའི་ དུས་ སུ། ཞལ་བཀོད་གནང་མཁན་དང་། ལྷ་ཁང་རྣམས་གྲུབ་ཟིན་
དུས་རབ་གནས་ཀྱི་སློབ་དཔོན་དུ་སྤྱན་དྲངས། དེ་རྗེས་སྦྲགས་ཀྱི་ཕུ་ཟངས་མདོག་ཏུ་སྒྲུབ་
པ་མཛད་དེ་བཞུགས་སྐབས། སྔོན་རྒྱལ་པོ་ཁྲི་སྲོང་ལྡེའུ་བཙན་གྱི་ནང་བློན་ཆེན་པོ་འགོས་
ཁྲི་བཟང་གིས་དང་པོར་བོད་ཡུལ་དུ་ཆོས་དར་བའི་ཐབས་དང་བློ་བཏོན་པ་དང་། དེ་རྗེས་
ལྷ་ཁང་དང་མཆོད་རྟེན་ངོ་མཚར་བ་མང་པོ་བཞེངས་པའི་བྱ་དགའ་ལ། མོན་སྐྱེར་ཆུ་ལྷ་ཁང་
ཚུན་ཆད་དང༌། སྐ་ལ་མཚོ་བཞུག་དང་འབྲི་མཚམས་སྨུག་པོ་ཡན་ཆད་ཀྱི་ས་ཆ་གནང་།
བློན་ པོ་ འགོས་ཀྱིས་བཟུང་བས་འགོས་ཡུལ་སྟོད་གསུམ་ཞེས་གྲགས་ པ་དེར་བརྒྱུད་པ་
132



སྤྱིའི་དེབ་གྲངས་གཉིས་པ།
འཕེལ་བས། བློན་པོ་འགོས་ཀྱི་སྲས་ཁྱུང་རྒོད་རྩལ་སྤྱན་འདྲེན་ལ་བརྫངས་པས། རྒྱ་འཇམ་
དཔལ་གསང་བ་སྦྲགས་ཕུ་རི་ཟངས་མདོག་ན་བཞུགས་པ་གདན་འདྲེན་ཞུས་ཕེབས་པའི་
ལམ་ནས་རྒྱལ་པོ་ཁྲི་རལ་གྱི་སར་བྱོན་ཏེ། རྒྱ་ཡི་ཞལ་ནས་ངེད་ལ་གནས་གཞི་འཆའ་སའི་
ས་ཆ་དུམ་བུ་གཅིག་གནང་བར་ཞུས་པས། རྒྱལ་པོས་སྟོད་ན་རུ་ལག་ཁག་གསུམ། སྨད་ན་
ཤེའུ་ལུང་གསུམ། བར་སྐྱེགས་རུ་གསུམ་གྱི་བདག་པོ་འབྲེ་ཁྱུང་རྗེ་འབངས་དང་བཅས་པ་
རྣམས་ཕུལ་ཏེ་འཇའ་ས་གནང་། འགོས་ཀྱི་སྲས་ཁྱུང་རྒོད་རྩལ་གྱིས་ཉེ་གནས་མཛད་དེ་
སྐྱེགས་གནས་སྙིང་དུ་དགོན་པ་ལྷ་ཁང་ལྕགས་རིའི་བསྐོར་བ་དང་། བླ་མའི་གཟིམ་ཁང་ལྷ་
ཁང་དང་བཅས་པ་བཞེངས་ནས་བསྟན་པ་རྒྱས་པར་མཛད། དེ་ནས་གོས་ཆེན་ཁ་གང་མའི་
དབུས་སུ་ཁོང་གིས་ཞབས་རྗེས་གཉིས་བཞག་པའི་མཐའ་སྐོར་དུ། དགུང་ལོའི་གྲངས་དང་
མཉམ་པ་བླ་མའི་སྐུ་བརྒྱད་ཅུ་གྱ་བརྒྱད་བྲིས་པ་དེའི་ནང་དུ། གདུགས་ཡོད་པ་སུམ་ཅུ་སོ་
གཉིས། པདྨ་ཡོད་པ་ཉི་ཤུ་རྩ་བརྒྱད། གདུགས་དང་པདྨ་མེད་པ་ཉི་ཤུ་རྩ་བརྒྱད་བཅས་བྲིས་
ཏེ་མ་འོངས་པར་གནས་རྙིང་འདིར། སྤྱན་རས་གཟིགས་ཀྱི་སྤྲུལ་པ་བརྒྱད་ཅུ་རྩ་བརྒྱད་བར་
མ་ ཆད་ པར་ འབྱོན་པའི་ ལུང་ བསྟན་ པ་ སྟེ། ས་ བྱང་ ཕྱོགས་བོད་ཀྱི་ཞིང་ཁམས་སུ། །ང་
ཐུགས་རྗེ་ཆེན་པོའི་རྒྱུད་པ་ལ། ཁྱད་པར་ལྷ་ཡི་རྣམ་འཕྲུལ་ནི། །བཅུ་ཕྲག་བརྒྱད་ཀྱི་བར་དུ་
འབྱུང༌། ཞེས་གསུངས་ཏེ། ཞི་བར་ གཤེགས་ པའི་གདུང་རྟེན་གནས་རྙིང་མཆོད་རྟེན་བཀྲ་
ཤིས་སྒོ་མང་གི་ནང་དུ་སྐུ་དམར་གདུང་དུ་བཞུགས། དེ་ནས་སྲས་རྒྱུད་རིམ་པར་འཕེལ་བ་
ལས་རྒྱ་འཇམ་དཔལ་གསང་བའི་སྲས་ཡང་དག་སྐྱབས། དེའི་སྲས་ཇོ་སྲས་བདུད་འཇོམས།
དེ་ལ་སྲས་ཆེ་བ་ཕུར་པ་སྐྱབས། ཆུང་བ་ཇོ་སྲས་རྡོ་རྗེ་དབང་ཕྱུག་སོགས་རིམ་པར་བྱོན་ཏེ་
འཕྲིན་ལས་རྒྱས་པའི་དབོན་སྲས་སྟག་ཚལ་དུ་འཕོས་པ། བསྟན་པ་ཕྱི་དར་གྱི་དུས་སུ་རྒྱ་
བརྩོན་འགྲུས་སེང་གེ་ཞེས་བྱ་བ་བྱུང་བའོ།། །།
GO
ལོ་སྟོན་རྡོ་རྗེ་དབང་ཕྱུག་ནི།
དབུས་གཙང་མཁས་པ་མི་བཅུ་གཉིས་ཀྱི་ཡ་གྱལ་ཞིག་སྟེ། མྱང་སྨད་ཀྱི་ཚོང་དུས་
མགུར་མོ་རབ་ཁ་རུ་དུས་རབས་བཅུ་པའི་དཀྱིལ་ཙམ་དུ་སྐུ་འཁྲུངས། ཁམས་སུ་ཕེབས་ཏེ་
133



ས་མཐོའི་ བུ་མོ།
གྲུམ་ཨཱ་ཙཱརྱ་ཡེ་ཤེས་རྒྱལ་མཚན་ལ་མཁན་པོ་དང་། ཅོག་རོ་ཤེས་རབ་བྱང་ཆུབ་ལ་སློབ་
དཔོན་ཞུས་ཏེ་བསྙེན་པར་རྫོགས། འདུལ་བའི་གཞུང་ལུགས་ཀུན་ལ་མཁས་པར་སྦྱངས།
མཁན་སློབ་གཉིས་ཀྱི་ཞལ་ནས་གསུངས་པ། དབུས་སུ་དགེ་འདུན་གྱི་སྡེ་ཚུགས་ལ། ཀླུ་
མེས་ཁྱོད་རྒྱུད་བཟང་བས་མཁན་པོ་གྱིས་གསུངས་ནས་སྣམ་སྦྱར་གནང་། ཚོང་བཙུན་ཁྱོད་
བློ་རྣོ་བས་སྡེ་སྣོད་ཤོད་། ལོ་སྟོན་ལ་ཆོས་སྐྱོང་ཆགས་པས་བསྟན་པ་སྲུང་། འབྲིང་ཕོ་རྡོ་
བཟང་བས་གནས་བརྟན་གྱིས། སུམ་པ་བློ་སྒོ་ཞན་པས་ཀླུ་མེས་ཀྱི་ཉེ་གནས་གྱིས་གསུངས་
ཏེ་བསླབ་བྱ་གནང་། དེ་ནས་ཁོང་རྣམས་ཡར་དབུས་སུ་ཕེབས་ཏེ་ལོ་གཅིག་རིང་ལྷན་དུ་
བཞུགས། དེ་ནས་ སོ་ སོར་ གྱེས་ཏེ་གཙང་དུ་ལོ་ཚོང་གཉིས། དབུས་སུ་ཀླུ་འབྲིང་གཉིས་
ཀྱིས་སོ་སོར་དགེ་འདུན་གྱི་སྡེ་བཙུགས་པ་ལས། ལོ་སྟོན་རྡོ་རྗེ་དབང་ཕྱུག་གིས་མྱང་སྨད་
རྒྱན་གོང་གི་གཙུག་ལག་ཁང་གཞི་བཏིང་བའི་ཚེ། སྲུང་མ་དཀར་མོ་མཆེད་བཞི་དངོས་སུ་
བྱུང་ སྟེ་ཐུགས་རྒྱ་མ་ཆུང་དང་། གཙུག་ ལག་ ཁང་བཞེངས་ པ་ལ་ངེད་ ཀྱིས་ གྲོགས་བྱེད།
སངས་རྒྱས་ཀྱི་བསྟན་པ་ཤིང་སྐམ་ལ་མེ་མཆེད་པ་ལྟ་བུ་ཞིག་བྱ་ཞེས་ཞུས། དེ་ནས་ལོ་སྟོན་
གྱིས་གཙུག་ལག་ཁང་གི་གནས་གཞིའི་རྒྱ་བསྐྱེད་པས་ནམ་མཁའ་ལས་སྒྲ་བྱུང་སྟེ། མི་ཆེན་
པོའི་རྒྱལ་བ་འདི་ནི། ཤར་ཕྱོགས་ཀྱི་དེ་བཞིན་གཤེགས་པ་སྤྱན་ཆེན་པོ་ཞེས་བྱ་བའི་སྤྲུལ་
པ་ཡིན་པས། ཁྱོད་ཀྱིས་མ་བཀོལ་ཡང་གྲོགས་བྱའོ་ཞེས་སྒྲ་གྲགས་པ་སོགས་ངོ་མཚར་བའི་
ལྟས་མང་པོ་བྱུང་། དེ་ནས་ཉེ་གནས་ལྕེ་བཙུན་ཤེས་རབ་འབྱུང་གནས་ཀྱིས་ལས་ཀའི་
འགན་བཞེས་ཏེ། བསྟན་པ་ཕྱིས་དར་འགོ་ཚུགས་པའི་མེ་མོ་བྱ་སྤྱི་ལོ ༩༩༧ལོར་རྨང་བཏིང་
སྟེ་རྒྱན་གོང་གི་གཙུག་ལག་ཁང་བཞེངས་ཏེ་དགེ་འདུན་གྱི་སྡེ་བཙུགས། སློབ་མ་མཁན་བུ།
སུམ་སྟོན་འཕགས་པ་རྒྱལ་མཚན། ལྕེ་སྟོན་ཤེས་རབ་འབྱུང་གནས། གླང་སྟོན་བྱམས་པ།
གཞུ་སྟོན་གཞོན་ནུ་བརྩོན་འགྲུས། རྒྱ་ཤཱཀྱ་བནྡྷེ། འདར་སྟོན་ཤཱཀྱ་བློ་གྲོས། སྐྱོ་སྟོན་ཤེས་
རབ་རྡོ་རྗེ། ཀྱི་ཨཱ་ཙཱརྨ་ཡེ་ཤེས་དབང་པོ་སོགས་བྱུང་བ་ལས། གླང་སྟོན་བྱམས་པས་ཁྲོ་ཕུག་
དང་འོམ་ཕུག་མོ་བཏབ། གཞུ་སྟོན་གཞོན་ནུ་བརྩོན་འགྲུས་ཀྱིས་ཆུ་མིག་རིང་མོ་བཟུང་ནས་
འཕྲང་བྲག་དམར་སོགས་བཏབ་པས་སློབ་བརྒྱུད་ལ་གཞུ་ཚོ་ཞེས་སུ་གྲགས། རྒྱ་སྟོན་ཤཱཀྱ་
བནྡྷེས་གྲོམ་པ་རྒྱང་གི་མཁན་པོ་བྱས་པས་སློབ་མ་སྟག་ལོ་གཞོན་ནུ་བརྩོན་འགྲུས་དང་།
13



སྤྱིའི་དེབ་གྲངས་གཉིས་པ།
འབྲོག་མི་ཤཱཀྱ་ཡེ་ཤེས། ལེང་ལ་སོགས་མང་པོ་བྱུང་། སྟག་ལོ་གཞོན་ནུ་བརྩོན་འགྲུས་ཀྱིས་
ལ་སྟོད་ སེམས་ ཚེར་ བཟུང་ སྟེ་གནས་གཞི་མང་དུ་བཏབ་པས། ལ་སྟོད་སྟག་ཚོའི་སྡེ་པ་
རྣམས་བྱུང་། ཀྱི་ཨཱ་ཙཱརྱ་ཡེ་ཤེས་དབང་པོས་མྱང་སྨད་ཁྲིས་སུ་གནས་གཞི་བཟུང་སྟེ་མྱང་རོ་
དང་ལྷན་ལ་སོགས་པའི་ཚོ་པ་རྣམས་བྱུང་བའོ། །
ཡང་བཤད་ཚུལ་གཞན་ཞིག་ལ་ལོ་སྟོན་རྡོ་རྗེ་དབང་ཕྱུག་ལ་མཁན་བུ་ཉི་ཤུ་རྩ་བཞི་
བྱུང་བ་སྟེ། དེ་ཡང་རྒྱ་ཤཱཀྱ་གཞོན་ནུས་ལ་སྟོད་དམར་ལ་ཐང་བཏབས་པ་ལས་མཆེད་པ་
འབྲི་མཚམས་ཀྱི་བུལ་ཏོག་ལྷ་ཁང་སོགས་རྒྱ་ཚོའི་སྐོར་དང༌། སྐྱོས་ཤེས་རབ་རྡོ་རྗེས་དོན་མོ་
རི་བཏབ། སྟག་ལོ་གཞོན་ནུ་བརྩོན་འགྲུས་ཀྱིས་སྟག་ལོ་ཁང་བཏབས་པ་ལས་མཆེད་པ་ལ་
སྟག་ཚོ་བ་ཟེར། ཨ་མེས་ཞུ་གཅིག་མས་འཕྲང་དང་བྲག་དམར་བཟུང་ནས་བཤད་པ་མཛད་
པས་མཆེད་པ་ལ་ཞུ་ཚོ་ཟེར། འདར་ཤཱཀྱ་ཡོན་ཏན་གྱིས་གཟུ་པོར་བཤད་པ་མཛད་པས་
མཆེད་པ་ལ་འདའ་ཚོ་ཟེར་བ་བྱུང༌། ལི་བློ་གྲོས་གཞོན་ནུས་ཇོ་མོ་བཏབས་ནས་བཤད་པས་
མཆེད་པ་ལ་ལི་ཚོ་ཟེར་བ་བྱུང༌། གླག་བྱང་ཆུབ་རྒྱལ་མཚན་གྱིས་ཆུ་མིག་བཏབས་ཏེ་བཤད་
པས་ དེ་ ལས་ མཆེད་ པ་ ལ་ གླག་ ཚོ་ཟེར་ བ་ བྱུང་། ཆག་ པའི་ དགའ་ ཤེས་ རབ་ བླ་མས་
བསྙེམས་བཏབས་ཏེ་བཤད་པ་མཛད། རྡོག་ཡེ་ཤེས་འབྱུང་གནས་ཀྱིས་སྤང་དཀར་ལྷ་ལུང་
བཏབ། གླང་ བཙུན་བྱམས་ པས་འོམ་ཕུག་བཏབས་པ་ལས་རིམ་པར་འཕེལ་བ། གཙང་
འགྲམ། བུམ་ཐང་། ཆག་པ། ཏྲི་ གོང་། འགོས། སྟོན་ཁྲོམ་སོགས་བྱུང་བ་ལ་གླང་ཚོ་སྟོད་
སྨད་ཞེས་གྲགས། འགོ་པ་གཡུང་དྲུང་གིས་འདྲེ་ལྷ་ཁང་དང་། ཞྭ་ལུ་ཡང་། ཀ་བཞི་གདུང་
དྲུག་ སོགས་ མཆེད་ པ་ལ་ཞྭ་ལུ་ བརྒྱ་ སྐོར་ཞེས་བྱུང༌། ཀྱི་ཡེ་ཤེས་དབང་པོས་ཤངས་ཀྱི་
མཁར་ལུང་དང༌། གྱོ་རེ་གླང་ར་བཏབས་པ་ལས་མཆེད་པ་ལ་གླང་ར་སྐོར་པ་རྣམས་བྱུང་།
ལོ་སྟོན་རྡོ་རྗེ་དབང་ཕྱུག་ལས་འདུལ་བའི་བཤད་པ་དང་སློབ་བརྒྱུད་རྒྱ་ཆེར་འཕེལ་བའོ། །
135



ས་མཐོའི་ བུ་མོ།
འབྲས་སྤུངས་དཔེ་མཛོད་དཀར་ཆག
ཚེ་སྒྲོན།
༢
ད་ལམ་རྒྱ་ཆེའི་ཀློག་པ་པོ་རྣམས་ཀྱི་སྤྱན་ལམ་དུ་ཕུལ་ཟིན་པའི་འབྲས་སྤུངས་དཔེ་
མཛོད་ ཀྱི་དཀར་ཆག དེབ་ སྟོད་སྨད་གཉིས་ཅན་འདི་ནི་ང་ ཚོའི་ཞིབ་འཇུག་ཁང་ནས་
བསྒྲིགས་ཏེ། མི་རིགས་དཔེ་སྐྲུན་ཁང་ནས་པར་དུ་བསྐྲུན་པ་ནི་མཁྱེན་གསལ་ལ། དེ་ཡང་
འབྲས་སྤུངས་དཔེ་མཛོད་འདི་ནི་རྒྱལ་དབང་སྐུ་ཕྲེང་ལྔ་པ་ཆེན་པོས། གཞུང་དགའ་ལྡན་ཕོ་
བྲང་གི་སྲིད་དབང་བཙུགས་ཏེ་མངའ་ཐང་དར་ཞིང་རྒྱས་པའི་སྐབས་སུ་གསར་འཛུགས་
གནང་བ་ཞིག་ཡིན། དེ་ཡང་དགའ་ལྡན་ཕོ་བྲང་མ་བཙུགས་སྔོན་བོད་ཀྱི་དགོན་སྡེ་ཆེ་གྲས་
དང༌། སྡེ་དཔོན་སོགས་ཀྱིས་ཉར་ཚགས་བྱས་པའི་དཔེ་དཀོན་ཕལ་ཆེ་བ་བསྡུ་རུབ་བྱས་
པས། ཆ་ཚང་ཀུན་འདུས་རང་བཞིན་གྱི་དཔེ་མཛོད་ཁང་ཞིག་བཙུགས་ཡོད་པ་མཐོང་ཐུབ་
པ་བྱུང་།
དེའི་སྔོན་ཙམ་ལ་དཔེ་མཛོད་ཆ་ཚང་ཤོས་སུ་གྲགས་པ་སྡེ་སྲིད་ཕག་མོ་གྲུ་པའི་དཔེ་
མཛོད་དང༌། གཙང་པ་སྡེ་སྲིད་ཀྱི་དཔེ་མཛོད། ཇོ་ནང་རྟག་བརྟན་ཕུན་ཚོགས་གླིང་གི་དཔེ་
མཛོད། ཀོང་པོ་རྩེ་ལ་སྒང་དུ་བཞུགས་པའི་ཀརྨ་པ་རིམ་བྱོན་གྱི་དཔེ་མཛོད་སོགས་ནས་
བསྡུ་རུབ་བྱས་ཡོད་པ་ནི། ད་ལྟ་འབྲས་སྤུངས་སུ་བཞུགས་པའི་དཔེ་ཆ་དངོས་ཀྱི་འཇུག་
ཤོག་རྣམས་སུ་གསལ་བཤད་ཀྱི་ཟིན་ཐོ་ཡོད་པ་ལས་ཤེས་ནུས། ཡང་རྒྱལ་པོ་ཁྲི་ལྡེ་སྲོང་
བཙན་གྱི་ཐུགས་དམ་དུ་ གྲགས་ པ་ བླ་འབུམ་པོད་གཉིས་ཡོད་པ་ནི། དཀར་ཆུང་གཙུག་
ལག་ཁང་མེས་འཇིགས་པའི་ཐལ་གསེབ་ནས་རྙེད་པ་ཡིན་ཞེས་ཟུར་མཆན་བྲིས་འདུག་པ་
དང༌། རྒྱ་དཔེ་ཤིང་ཏཱ་ལའི་ལོ་མར་ བྲིས་པ་པོད་བརྒྱ་དང་ཉི་ཤུ་ལྷག་ཡོད་པར་ཐོས་པ་
136



སྤྱིའི་དེབ་གྲངས་གཉིས་པ།
སོགས་ནི། འབྲས་སྤུངས་སུ་གང་ནས་ཇི་ལྟར་གདན་འདྲེན་ཞུས་པ་ད་ལྟ་མ་ཤེས། འདིར་
བཞུགས་པའི་དཔེ་ཆ་རྣམས་བརྒྱ་ཆ་དགུ་བཅུ་གོ་ལྔ་བྲིས་མ་ཡིན་པ་མ་ཟད་རྩོམ་པ་པོ་རང་
གི་ཕྱག་བྲིས་ཡང་མང་པོ་ཡོད། ལྷག་པར་དུ་དུས་རབས་དགུ་པ་ནས་བཅུ་དྲུག་པའི་བར་དུ་
བྱོན་པའི་མཁས་དབང་སྟོང་ཕྲག་ལས་བརྒལ་བའི་གསུང་རྩོམ་ཡོད་ཅིང་། དེ་དག་གི་ནང་
དུ་དཔེ་རྒྱུན་སྟོང་པར་གྲགས་པའང་མང་པོ་ཡོད། །
དཔེར་མཚོན་ན། རྔོག་བློ་ལྡན་ཤེས་རབ་སློབ་བརྒྱུད་དང་བཅས་པ། ཕྱྭ་པ་ཆོས་ཀྱི་
སེང་གེ་སློབ་བརྒྱུད་དང་བཅས་པ། འབྲེ་ཨར་གཉིས། གཉལ་ཞིག་འཇམ་དཔལ་རྡོ་རྗེ་བུ་
དགུ་བརྒྱུད་པ་དང་བཅས་པ་སོགས་བོད་སྔ་རབས་པའི་མཁས་དབང་རྣམས་ཀྱི་གསུང་དང་།
མར་པ་ལོ་ཙཱ་སློབ་བརྒྱུད་དང་བཅས་པའི་གསུང་། ལྷག་པར་དུ་རྔོག་ཆོས་སྐུ་རྡོ་རྗེའི་སློབ་
བརྒྱུད་རྣམས་ཀྱི་གསུང་རྒྱུད་འགྲེལ་མང་པོ་ཞིག་ནི་མིང་ཙམ་ཡང་ཐོས་མ་མྱོང་བ་ཤ་སྟག་
དང་། ཞི་ བྱེད་ སྔ་ ཕྱི་ བར་ གསུམ། ཤངས་ པ། གཡའ་ བཟང་། ཚལ་ པ། སྨར་ ཚང་། ངན་
རྫོང་སྙན་བརྒྱུད། ཀརྨ་པ་སྐུ་འཕྲེང་རིམ་བྱོན་སོགས་ཀྱི་དཔེ་དཀོན་མང་པོ་ཡོད་པ་དང་།
ལྷག་པར་དུ་དོལ་པོ་བ་ཤེས་རབ་རྒྱལ་མཚན་སློབ་བརྒྱུད་དང་བཅས་པ། ཇོ་ནང་ཕྱོགས་
ལས་རྣམ་རྒྱལ་དང་། ཏཱ་ར་ན་ཐཱ་སོགས་ཀྱི་གསུང་སྤྱི་ཚོགས་ཐོག་མིང་ཙམ་ཡང་ཐོས་རྒྱུ་མེད་
པ་མང་པོ་དང་། ས་སྐྱའི་རྗེ་བཙུན་རེད་མདའ་བའི་གསུང་དབུ་མའི་དཀའ་གནད་སྐོར་མང་
པོ་དང༌། སྟག་ཚང་ལོ་ཙཱ་བ་ཤེས་རབ་རིན་ཆེན་གྱི་གསུང་འབུམ་སོགས་མདོར་ན་བོད་དུ་
བྱུང་བའི་ཆོས་ལུགས་གྲུབ་མཐའ་ཁག་གི་གཞུང་འགྲེལ་དང་། ཆོ་ག་རྣམ་ཐར། ཆོས་འབྱུང་
སོགས་བོད་ཀྱི་མཁས་དབང་སྟོང་ཕྲག་ཙམ་གྱི་གསུང་རྩོམ། པོད་སྟོང་ཕྲག་གསུམ་ལྷག་
ཙམ་ལ་ཆོས་ཚན་ཁྲི་གཉིས་ཙམ་གྱི་དཔེ་རྙིང་རྣམས་བཞུགས་ཡོད། གཞན་ཡང་པར་མའི་
སྐོར་ཕལ་ཆེ་བ་ནི་རྒྱ་ནག་རྡོ་པར་དུ་གྲགས་པ་དང༌། བོད་ཀྱི་ཤིང་པར་ཐོག་མ་རུ་གྲགས་པ་
རྗེ་ཙོང་ཁ་པའི་སྐུ་ཚེའི་མཇུག་ཙམ་དུ་ཤིང་པར་ལ་བརྐོས་པ་སོགས་ཡོད། གཞན་ཡང་ཚལ་
པའི་བསྟན་འགྱུར་དང་། སྡེ་པ་གཙང་པའི་སྐབས་བཞེངས་པའི་བཀའ་འགྱུར། ཕག་མོ་གྲུ་
པས་བཞེངས་ པའི་གསེར་བྲིས་ཀྱི་བཀའ་འགྱུར་དང༌། འབྲི་གུང་དུ་བཞེངས་པའི་གསེར་
བྲིས་བཀའ་འགྱུར། ཏཱ་མིང་གོང་མ་གཡུང་ལོས་བཞེངས་པའི་བཀའ་འགྱུར་མཚལ་པར། །
137



ས་མཐོའི་ བུ་མོ།
ཅད་
དུས་རབས་བཅོ་ལྔའི་དུས་འགོ་ཙམ་ལ་སྣེའུ་ནང་སོ་ནས་བཞེངས་པའི་བསྟན་འགྱུར་སྣག་
བྲིས། རྒྱལ་དབང་ལྔ་པས་ཤེལ་དཀར་རྫོང་དུ་བཞེངས་པའི་བཀའ་འགྱུར་སྣག་བྲིས་ཤིན་ཏུ་
སྤུས་ལེགས། བཀའ་འགྱུར་འཇང་པར་མ་ཆ་ཚང་གསུམ་བཅས་བཞུགས་ཡོད། །
ང་ཚོས་ དཔེ་ རྙིང་ དཔེ་དཀོན་དེ་ དག་ལ་སྲུང་ སྐྱོབ་ བྱས་ པ་ ལ། དཀར་ཆག་དང་
བཅས་པ་ཆ་ཚང་བྱས་པ་དང་སྲུང་སྐྱོབ་གཅིག་པུར་བྱས་པ་སྟེ་གཉིས་ལས། གནས་བཅུ་ལྷ་
ཁང་ གི་དཔེ་ རྙིང་པོད་སུམ་ སྟོང་ ཙམ་དང༌། ཀུན་ དགའ་ ར་ བའི་ནང་བཞུགས་དཔེ་རྙིང་
པོད་ཆིག་སྟོང་ཙམ། དགའ་ལྡན་ཕོ་བྲང་ནང་བཞུགས་པོད་སྟོང་ཕྲག་གཉིས་ལྷག སྒོ་མང་
གྲྭ་ཚང་ནང་བཞུགས་པོད་ཉིས་ སྟོང་སོགས་ལ་དཀར་ཆག་ཞིབ་རྒྱས་བྲིས་པ། དཔེ་རས།
དཔེ་ཐག དཔེ་སྒྲོམ་ གསར་བཟོ་སོགས་ཀྱིས་སྲུང་སྐྱོབ་ཆ་ཚང་ཞུས་ཡོད། གཞན་ཡང་བློ་
གསལ་གླིང་དུ་པོད་སྟོང་ཕྲག་གཅིག་ཙམ་དང༌། མི་དབང་ལྷ་ཁང་དུ་པོད་སུམ་སྟོང་བཅས་
ལ་དཔེ་ རས་དང༌། དཔེ་ཐག །དཔེ་སྒྲོམ་གསར་བཟོ་བཅས་ཞུས་པ་དང་། བདེ་ཡངས་གྲྭ་
ཚང་དུ་པོད་སྟོང་ཕྲག་གཉིས་ལྷག ཚོགས་ཆེན་འདུ་ཁང་སྦུག་ཏུ་པོད་ཆིག་སྟོང་བཅས་པར་
དཔེ་རས་དང༌། དཔེ་ཐག་གསོལ་ནས་སྲུང་སྐྱོབ་ཞུས་པའི་བརྒྱུད་རིམ་ནང་ལས་མི་གྲངས་
མང་དུས་ལྔ་བཅུ་ཙམ་དང༌། རྒྱུན་པར་བཅུ་ནས་ཉི་ཤུའི་བར་གྱི་ལས་བྱེད་པ་རྣམས་ཀྱིས་
དཀའ་ སྤྱད་ དང་ འབད་ བརྩོན་ གནང་ བ་ བརྒྱུད། སྤྱི་ལོ ༢༠༠༢ལོའི་ ཟླ་ བ་ ༧ཚེས་ ༣ནས་
༢༠༠༣ལོའི་ཟླ་བ་ ༡ ༢པའི་ཚེས་ ༣༡བར་ དུ་ རྩ་བའི་ཆ་ནས་ལེགས་གྲུབ་ཟིན། འོན་ཀྱང་
དཀར་ཆག་གློག་ཀླད་ནང་དུ་འདུག་རྒྱུ་དང་ཞུ་དག་བྱ་རྒྱུ་བཅས། ཁྱོན་བསྡོམས་ལོ་གཉིས་
ཀྱི་རིང་ལ་ཆ་སྙོམས་ལས་མི་ཉི་ཤུ་ཙམ་གྱིས་འབད་བརྩོན་བྱས་པ་བརྒྱུད། ལས་ཀ་ལེགས་
གྲུབ་བྱུང་སྟེ་དཀར་ཆག་པར་སྐྲུན་ཞུ་ཐུབ་པ་བྱུང༌། །
དེ་ཡང་ད་ལྟ་པར་སྐྲུན་ཞུས་པའི་དཀར་ཆག་འདི་ནི་བསྡུས་པ་ཡིན་གྱི། རྒྱས་པ་ནི་
ཆོས་ཚན་རེ་ལ་ཤོག་བྱང་རེ་ཡོད་པ་སྟེ། དཔེ་ཆའི་མཚན་དང༌། མཛད་པ་པོ། ལྡེབ་གྲངས།
ལྡེབ་ ཚད། བྲིས་ པར་གང་ ཡིན། ནང་དོན་གནད་བསྡུས་སོགས་གལ་གནད་ཆེ་བའི་དོན་
ཚན་ ༣༤ རེའུ་མིག་ནང་གསལ་པོར་བསྟན་ཡོད། ད་ལྟ་འཛམ་གླིང་ཁྱོན་ལ་བོད་ཡིག་དཀར་
ཆག་རྒྱས་ཤོས་དང་ཞིབ་ཚགས་ཆེ་ཤོས་ཤིག་ཡིན། དཀར་ཆག་འདིའི་རེའུ་མིག་ནི་གཟན་
138



སྤྱིའི་དེབ་གྲངས་གཉིས་པ།
དཀར་ཐུབ་བསྟན་ཉི་མ་དང༌། རྒན་ཤེས་རབ་བཟང་པོ་རྣམས་གཉིས་ཀྱིས་ཞིབ་འཇུག་བྱས་
པའི་མྱོང་བ་ལས་བྱུང་བ་ཞིག་དང༌། དཀར་ཆག་རེའུ་མིག་འདི་གསར་བཏོད་བྱུང་རྗེས་བོད་
ལྗོངས་དཔེ་མཛོད་ཁང་དང་། གསོ་རིག་སློབ་ཆེན་གྱི་དཔེ་མཛོད་ཁང་གཉིས་ལ་ཀྱིས་ཀྱང་
རེའུ་མིག་འདི་བེད་སྤྱོད་བཏང་སྟེ། ང་ཚོའི་ཞིབ་འཇུག་ཁང་གིས་དཀར་ཆག་འབྲི་རོགས་
ཞུས་པ་བརྒྱུད། དཀར་ཆག་འདིའི་འབྲི་སྲོལ་དབུས་ཕྱོགས་གཙོ་བོར་གྱུར་པའི་ས་གནས་
རྣམས་ སུ་ཁྱབ་བརྡལ་དུ་འགྲོ་བཞིན་པ་ཡིན། འབྲས་སྤུངས་དཀར་ཆག་རྒྱས་པ་ལ་ཤོག་
བྱང་ཁྲི་གཉིས་དང་སུམ་སྟོང་ཡོད་པ་དང༌། ད་ལྟའི་དཀར་ཆག་བསྡུས་པ་ལྟ་བུའི་དེབ་ཉི་ཤུ་
རྩ་གསུམ་ཡོད། ལས་གཞི་འདིའི་འགྲོ་གྲོན་སོགས་སྤྱི་ཁྱབ་འགན་འཛིན་པ་གཟན་དཀར་
ཐུབ་བསྟན་ཉི་མ། ཕྱག་དཔེའི་དོ་དམ་འགན་ཁུར་བ་འབྲས་སྤུངས་དགོན་པའི་སྐུ་ཞབས་
བསོད་ནམས་བསྟན་པ། ལས་བྱ་དངོས་ཀྱི་འགན་ཁུར་པ་རྒན་ཀརྨ་བདེ་ལེགས་དང་ཤེས་
རབ་བཟང་པོ་གཉིས། ཉེར་མཁོའི་བྱ་བ་སྒྲུབ་མཁན་མཁན་པོ་འགྲོ་འདུལ་རྡོ་རྗེ། དཔེ་སྒྲོམ་
གསར་བཟོའི་འགན་ཁུར་བ་སྲིད་ཞི་རྣམ་རྒྱལ་སོགས་ཀྱིས་བགྱིས་ཏེ་གྲུབ་པ་ཡིན། ད་ལྟ་ང་
ཚོས་བྲིས་པའི་འབྲས་སྤུངས་དཔེ་རྙིང་དཀར་ཆག་ལ་ཀྲུང་གོའི་བོད་རིག་པ་ཞིབ་འཇུག་ལྟེ་
གནས་དང༌། ཀྲུང་གོ་བོད་ཀྱི་རིག་གནས་སྲུང་སྤེལ་མཐུན་ཚོགས་གཉིས་ཀྱིས་གཉེར་བའི་
ཇོ་མོ་གླང་མའི་རྟགས་ཅན་གྱི་བྱ་དགའ་རིམ་པ་གཉིས་པ་གནང་སྟེ་གཟེངས་བསྟོད་འཐོབ་
ཡོད། །
139



ས་མཐོའི་ བུ་མོ།
ལོ་ཆེན་བེ་རོ་ཙཱ་ནའི་བསྒྱུར་རྩོམ་སྐོར་ཞིག
མིག་དམར་གཡང་འཛོམས།
ཁོང་ནི་མྱང་སྨད་གཙང་ཆུ་དང་མྱང་ཆུ་འཛོམས་པའི་འགྲམ་ཟངས་དཀར་ཞེས་པའི་
གྲོང་དུ། ཡབ་པ་གོར་གན་ཇག་རྡོ་རྗེ་རྒྱལ་པོ་དང་། ཡུམ་བྲན་ཀ་བཟའ་སྒྲོན་སྐྱིད་གཉིས་ཀྱི་
སྲས་སུ། བོད་ལྕགས་བྱི་སྤྱི་ལོ༧༦༠ལོར་ སྐུ་འཁྲུངས་ཏེ་མཚན་ལ་གན་ཇག་ཐང་ཏ་ཞེས་
གསོལ། ཡབ་གྲོངས་ རྗེས་ཁུ་བོ་པ་གོར་ཧེ་འདོད་ཀྱིས་བསྐྱངས། ཡུལ་སྙེ་མོ་བྱེ་མཁར་དུ་
གནས་སྤོས་ནས་བཞུགས་ཏེ། བོད་ཡིག་འབྲི་ཀློག་ལ་སྦྱངས་པས་ཚེགས་མེད་ཀྱིས་མཁྱེན།
དགུང་ལོ་བརྒྱད་པ་རྒྱལ་པོ་ཁྲི་སྲོང་ལྡེའུ་བཙན་གྱི་སྐབས། མེ་ལུག་སྤྱི་ལོ༧༦༧ལོར་བསམ་
ཡས་ཁྲུས་ཁང་གླིང་དུ་མཁན་ཆེན་ཞི་བ་འཚོ་ལས་སད་མི་མི་བདུན་གྱི་གྲས་སུ་རབ་ཏུ་བྱུང་
སྟེ་མཚན་བེ་རོ་ཙཱ་ན་ རཀྵི་ཏ་ཞེས་གསོལ། ལེགས་སྦྱར་གྱི་སྐད་ལ་སྦྱངས་པས་ཤིན་ཏུ་
མཁས་པར་གྱུར། དེ་ནས་མཁན་ཆེན་ཞི་འཚོ་དང་སློབ་དཔོན་པདྨ་འབྱུང་གནས་གཉིས་
ལས་མདོ་སྔགས་ཀྱི་ཟབ་ཆོས་མང་པོ་གསན་པས་མཁས་པར་གྱུར། དེ་དུས་ཙ་ན་མཁན་
སློབ་ཆོས་གསུམ་གྱིས། སྡེ་སྣོད་གསུམ་གཙོ་བོར་གྱུར་པའི་མདོ་ཕྱོགས་ཀྱི་བཤད་པ་རྣམས་
ཁྱབ་ བརྡལ་ དུ་ རྒྱས་ པར་ མཛད་ རུང་། གསང་ སྔགས་ རྡོ་ རྗེ་ ཐེག་ པ་ ཁྱབ་བརྡལ་དུ་མ་
གསུངས་ པའི་ཚེ། ཆོས་རྒྱལ་ཁྲི་སྲོང་ལྡེའུ་བཙན་གྱི་ཐུགས་དགོངས་ལ། རྒྱ་གར་དུ་གསང་
སྔགས་རྡོ་རྗེ་ཐེག་པའི་ཆོས་ལེན་པར་གཏོང་དགོས་དགོངས་ཏེ་བགྲོས་པའི་ཚེ། གན་ཇག་
ཐང་ཏ་དང་གཙང་སྔོན་ལེགས་གྲུབ་གཉིས་ནས་ཁས་བླངས་ཞུས། དེ་ནས་ཁོང་གཉིས་རྒྱ་
གར་དུ་ཕེབས་པར་གསེར་སོགས་ཉེར་མཁོའི་ཡོ་བྱད་རྣམས་གནང་སྟེ། དགུང་ལོ་བཅོ་ལྔ་
ལ་ཕེབས་པ་ཤིང་སྟག་སྤྱི་ལོ༧༧༤ལོའི་དཔྱིད་ཟླ་ར་བར། གྲོགས་གཙང་སྔོན་ལེགས་གྲུབ་
140



སྤྱིའི་དེབ་གྲངས་གཉིས་པ།
དང་ལྷན་དུ་དཀའ་བ་བཅུ་དྲུག་སྤྱད་དེ་རྒྱ་གར་ཡུལ་དུ་ཕེབས། སློབ་དཔོན་ཤྲཱི་སེདྷ་དང་
མཇལ་ཏེ་མན་ངག་གི་ཆོས་རྣམས་ཞུས། ལེགས་གྲུབ་དགུང་ལོ་བཞི་བཅུ་ཞེ་བཞི་པ་ལ་
ཐུགས་ཚིམ་སྟེ། སྔོན་ལ་སོང་བས་ལམ་བར་ནས་གཅན་འཕྲང་པས་བཀྲོངས། དེ་རྗེས་སློབ་
དཔོན་ཤྲཱི་སིདྷའི་ཞལ་ཏ་ལྟར། བེ་རོས་གྲུབ་པའི་ས་ལ་བཞུགས་པ་ཡེ་ཤེས་ཀྱི་སྐུ་ཅན་སྤྲུལ་
སྐུ་དགའ་རབ་རྡོ་རྗེ་དང༌། འཇམ་དཔལ་བཤེས་གཉེན་སོགས་ལ་ཆོས་ཞུས་པས་དགོངས་
པ་གཉིས་མེད་དུ་གྱུར། དེ་ནས་རྐང་མགྱོགས་སློབ་དཔོན་ཀུ་མཱ་ར་ལ་གསེར་གྱི་པ་ཏྲ་བྱིན་
ནས། རྐང་མགྱོགས་སྒྲུབ་པས་གྲུབ་སྟེ་བོད་དུ་ཕེབས། བེ་རོས་ཉིན་པར་བོད་ཀྱི་རྗེ་བློན་
ཀུན་ ལ་རྒྱུ་འབྲས་ཀྱི་ཆོས་བསྒྱུར་ཏེ་གསུངས། ནམ་གྱི་གུང་ལ་མན་ངག་གི་ཆོས་རྣམས་
བསྒྱུར་ཏེ་གསུངས་པ་དེའི་ཚེ། རྒྱ་གར་གྱི་པཎྜི་ཏ་དང་ཆོས་རྒྱལ་རྣམས་གཅིག་ཡིད་གཅིག་
ལ་མ་ཆེས་ཏེ། བོད་དུ་མན་ངག་གི་ཆོས་ཤོར་བ་ཤེས་ནས་མ་དགའ་བར། བོད་དུ་ཕྲ་མ་
བྱས་ཏེ་བེ་རོ་ཙ་ནས་མན་ངག་གི་ཆོས་མ་རྙེད་པར་ཕུང་བྱེད་ཀྱི་སྔགས་མང་པོ་ཁྱེར་ཏེ་སོང་
ཞེས་ བསྒྲགས་ པས། བོད་ བློན་ འགས་ བདེན་ པར་ བཟུང་ སྟེ་བཻ་རོ་ཙཱ་ན་བཀྲོང་ རྩིས་ཀྱི་
ཐབས་དུ་མ་བྱས་མཐར། བློན་འབངས་རྣམས་དབང་བཙན་པའི་སྟོབས་ཀྱིས། ཆོས་རྒྱལ་
ཁྲི་སྲོང་ལྡེའུ་བཙན་ཡང་ཐབས་ཟད་དེ་བེ་རོ་རྒྱལ་མོ་ཚ་བ་རོང་དུ་སྤྲུགས། དེ་ནས་བེ་རོ་རྒྱལ་
མོ་ཚ་བ་རོང་དུ་ཕེབས་ཏེ། རྒྱལ་པོ་མདོ་བཞེར་ནག་པོའི་རྒྱལ་ ས་རྫི་འགག་དང་ཉེ་བའི་
སར། མདོ་ལུགས་གཙོ་བོར་འཆད་ཉན་བྱེད་སའི་དགོན་པ་ཆུ་ ཕུག་ནོར་བུ་གླིང་ཞེས་པ་
དང༌། གསང་ སྔགས་ གཙོ་ བོར་ ཉམས་ ལེན་ བྱེད་ སའི་ དགོན་ པ་ ཁྲོ་ ཆུ་ བདེ་ ཆེན་ གླིང་
སོགས་དགེ་འདུན་གྱི་སྡེ་གཉིས་བཙུགས། འཆད་ཉན་གྱིས་བསྟན་པ་སྤེལ། དེ་ཙམ་ན་བོད་
དུ་ཁྲི་སྲོང་གི་སྲས་གསུམ་ལས་སད་ན་ལེགས་མཇིང་ཡོན་གྱིས་རྒྱལ་སྲིད་བཟུང་བའི་སྐབས་
ཡིན་པས། བོད་ཀྱི་རྗེ་འབངས་ཀུན་དང་། པཎ་ཆེན་བི་མ་མི་ཏྲ་བཅས་ཡོན་མཆོད་རྣམས་
གཅིག་མཐུན་ གྱིས་ བེ་ རོ་བོད་དུ་ཡར་ གདན་འདྲེན་ཞུ་བར། རྗེ་ཨུ་པ་དེ་ཤ ཐང་བཟང་
དཔལ་གྱི་རྡོ་རྗེ། གསང་བ་དཔལ་གྱི་ སྙིང་པོ་གསུམ་མངགས་པས། བེ་རོས་རྒྱལ་རོང་གི་
གདུལ་བྱ་རྣམས་ལ་གདམས་ངག་གི་འཕྲོ་དང་། ཞལ་ཏ་མང་པོ་གནང་སྟེ་དབུས་ཕྱོགས་སུ་
ཕེབས། དེ་ནས་ཆོས་གྲྭ་བཙུགས་ཏེ་ཆོས་ཀྱི་འཁོར་ལོ་རྒྱ་ཆེན་མཛད། ཁྱད་པར་བེ་རོ་ཙ་
141



ས་མཐོའི་ བུ་མོ།
ནས་ཆོས་གསུངས་པའིའི་དུས་སུ་ནམ་མཁའ་ལ་འཇའ་ཚོན་སྣ་ཚོགས་ཤར་བ་དང་། ལྷས་
མེ་ཏོག་གི་ཆར་དབབ་ཅིང་ས་གཡོ་བ་སོགས་ངོ་མཚར་བ་མང་པོ་བྱུང་བས། བོད་ཀྱི་རྗེ་
འབངས་ཐམས་ཅད་དད་པ་སྐྱེས་དེ་སྔར་རྒྱལ་རོང་དུ་སྤྲུགས་པ་ལ་འགྱོད་བཤགས་བྱས།
འདྲ་འབག་ལྟར་ན་ལི་བཟའ་ཚུལ་ཁྲིམས་སྒྲོན་མ་དང་ལྷན་དུ་ལི་ཡུལ་དུ་ཕེབས་ཏེ་དགོངས་
པ་ལ་བཞུགས་ནས། མཐར་སྤྲུལ་པ་རྣམ་པར་སྣང་མཛད་ཀྱི་ཐུགས་ཀར་བསྡུས་སོ་ཞེས་
གྲགས་ཀྱང་། རྒྱ་བོད་ཆོས་འབྱུང་རྒྱས་པ་ལས་བེ་རོ་བོད་དུ་གཤེགས་ཏེ། གདུང་རྟེན་ཧས་
པོ་རིའི་མཆོད་རྟེན་ཡིན་ཞེས་པ་སོགས་བཤད་ཚུལ་མི་འདྲ་བ་མང་ཡང་། སྦྲག་ཡངས་རྫོང་
ན་བེ་རོ་འོད་ལུས་སུ་གཤེགས་པའི་ཕུག་པ། དེང་སང་ཡང་མཇལ་རྒྱུ་ཡོད་པས་བོད་རང་དུ་
གཤེགས་པར་མངོན། །
ཁོང་གི་སློབ་མ་ལ། བསྟན་པ་སྔ་དར་སྐབས་ཀྱི་རྗེ་བློན་དང་ལོ་ཙཱ་བ་ཕལ་ཆེ་བ་ཡིན་
ཡང་གཙོ་བོར་བསྟན་པའི་རྒྱུད་འཛིན་པ་ལ་བཀའ་དྲིན་ཤིན་ཏུ་ཆེ་བ། སེམས་སྡེའི་བསྟན་
པའི་བདག་པོ་རྒྱལ་མོ་གཡུ་སྒྲ་སྙིང་པོ་དང༌། ཀློང་སྡེའི་བསྟན་པའི་བདག་པོ་སྤང་མི་ཕམ་
མགོན་པོ། གཞན་ཡང་རྒྱལ་མོ་ཚ་བའི་རོང་དུ་གཡུ་སྒྲ་དཔལ་སྒྲོན་དང༌། ཟླ་འོད་བཟང་པོ་
སོགས་ལོ་ཙཱ་བ་བརྒྱད། ལི་ཡུལ་དུ་ལི་བཟའ་ཤེས་རབ་སྒྲོན་མ་སོགས་ཤིན་ཏུ་མང་། །
ཁོང་ལ་བསྒྱུར་ཆོས་དང་བརྩམས་ཆོས་མང་པོ་ཡོད་པར་བཤད་ཀྱང་། ད་ལྟ་དངོས་
སུ་མཇལ་རྒྱུ་ཡོད་པ་ལ། ཁམས་སྡེ་དགེའི་ཤིང་པར་དུ་འཁོད་པའི་བསྟན་འགྱུར་ནང་། རྣལ་
འབྱོར་མའི་སྒྲུབ་ཐབས་དཔལ་ལྷ་ལྕམ་ལཀྵེ་ཀ་རས་མཛད་པ། རྡོ་རྗེ་རྣལ་འབྱོར་མ་དམར་
མོའི་སྒྲུབ་ཐབས་དཔལ་རི་ཁྲོད་དབང་ཕྱུག་གིས་མཛད་པ། རྡོ་རྗེ་རྣལ་འབྱོར་མ་དཀར་མོའི་
སྒྲུབ་ཐབས་རྒྱལ་པོ་ཨིནྡྲ་བྷུ་ཏིས་མཛད་པ། རྒྱུད་ཀྱི་རྒྱལ་པོ་དཔལ་གསང་བ་འདུས་པའི་
རྣམ་པར་བཤད་པ་ཞེས་བྱ་བ་སློབ་དཔོན་རྡོ་རྗེ་བཞད་པས་མཛད་པ། ཕ་རོལ་ཏུ་ཕྱིན་པ་
བསྡུས་པ་ཨཱརྱ་ཝཱི་རས་མཛད་པ། སོ་སོར་ཐར་བའི་འགྲེལ་པ་འདུལ་བ་བསྡུས་པ་ཞེས་བྱ་
བ་སློབ་དཔོན་ཁྱད་པར་བཤེས་གཉེན་གྱིས་མཛད་པ་བམ་པོ་བཅུ་གསུམ་པ། ཞུ་ཆེན་གྱི་ལོ་
ཙཱ་བ་བཻ་རོ་ཙཱ་ན་རཀྵི་ཏས་བསྒྱུར་བ། སླད་ཀྱི་ལོ་ཙཱ་བ་དགེ་སློང་རྒྱལ་བ་ཤེས་རབ་དང་།
ཤཱཀྱ་བཤེས་གཉེན་གྱིས་བསྒྱུར་བ། རིགས་པ་གྲུབ་པའི་སྒྲོན་མ་ཞེས་བྱ་བ་སློབ་དཔོན་ཙནྡྲ་
142



སྤྱིའི་དེབ་གྲངས་གཉིས་པ།
གོ་མིས་མཛད་པ་བཅས་ཆོས་ཚན་བདུན། །
ཁམས་སྡེ་དགེའི་ཤིང༌ པར་དུ་འཁོད་ པ་ རྙིང་མ་རྒྱུད་ འབུམ་ནང་། ཐིག་ལེ་ཀུན་
གསལ་ཆེན་པོའི་རྒྱུད། རྒྱ་གར་གྱི་དཔལ་ལྡན་སེང་གེའི་འོད་ཅན་དང་བེ་རོ་ཙ་ནས་བསྒྱུར།
ཀུན་ཏུ་བཟང་པོ་ནམ་མཁའ་ཆེ་རྩ་བ་བསྡུས་པའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར།
བྱང་ཆུབ་ཀྱི་སེམས་ཀུན་ཏུ་བཟང་པོ་རིག་པ་རང་གི་རྩལ་ཤར་བའི་རྒྱུད། ཤྲཱི་སེང་ཧ་དང་བེ་
རོ་ཙ་ནས་བསྒྱུར། རྡོ་རྗེ་སེམས་དཔའ་ནམ་མཁའི་མཐའ་དང་མཉམ་པའི་རྒྱུད། ཤྲཱི་སེང་ཧ་
དང་བེ་རོ་ཙ་ནས་བསྒྱུར། ཡེ་ཤེས་གསང་བའི་སྒྲོན་མ་རིན་པོ་ཆེ་མན་ངག་གི་རྒྱུད། ཤྲཱི་སེང་
ཧ་དང་བེ་རོ་ཙ་ནས་བསྒྱུར། ཡེ་ཤེས་གསང་བའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར།
བྱང་ཆུབ་ཀྱི་སེམས་ཡེ་ཤེས་ རྫོགས་ པའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར། བྱང་
ཆུབ་ཀྱི་སེམས་རྡོ་ རྗེ་འོད་འཕྲོ་བའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར། ཆོས་ཐམས་
ཅད་རྫོགས་པ་ཆེན་པོ་བྱང་ཆུབ་ཀྱི་སེམས་ཀུན་བྱེད་རྒྱལ་པོ། ཤྲཱི་སེང་ཧ་དང་བེ་རོ་ཙ་ནས་
བསྒྱུར། ཆོས་ཐམས་ཅད་བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་
པ་ནམ་མཁའ་དང་མཉམ་པ་ཡི་གེ་མེད་ པའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར།
ཆོས་ཐམས་ཅད་རྫོགས་པ་ཆེན་པོ་བྱང་ཆུབ་ཀྱི་སེམས་འཁོར་བ་རྩད་ནས་གཅོད་པ་རྒྱ་མཚོ་
དང་མཉམ་པ་རྙོག་པ་མེད་པའི་རྒྱུད། ཤྲཱི་སེང་ཧ་དང་བེ་རོ་ཙ་ནས་བསྒྱུར། ཆོས་ཐམས་ཅད་
བྱང་ཆུབ་ཀྱི་སེམས་རྫོགས་པ་ཆེན་པོ་འཁོར་བ་རྩད་ནས་གཅོད་པ་ཉི་ཟླ་དང་མཉམ་པ་དྲི་མ་
མེད་པའི་རྒྱུད། ཤྲཱི་སེང་ཧ་དང་བཻ་རོ་ཙ་ནས་བསྒྱུར། ཆོས་ཐམས་ཅད་བྱང་ཆུབ་ཀྱི་སེམས་
རྫོགས་པ་ཆེན་པོ་འཁོར་བ་རྩད་ནས་གཅོད་པ་རིན་པོ་ཆེ་དང་མཉམ་པ་སྐྱེ་བ་མེད་པའི་རྒྱུད།
ཤྲཱི་སེང་ཧ་དང་བེ་རོ་ཙ་ནས་བསྒྱུར། བྱང་ཆུབ་སེམས་རྩལ་ཆེན་གྱི་རྒྱུད། ཤྲཱི་སེང་ཧ་དང་བེ་
རོ་ཙ་ནས་བསྒྱུར། རྡོ་རྗེ་སེམས་དཔའ་ནམ་མཁའ་ཆེ་རྒྱས་པ་ཡི་གེ་མེད་པའི་རྒྱུད། བེ་རོ་ཙ་
ན་དང་ཛྷཱ་ན་གནྟས་བསྒྱུར། རྒྱུད་ཀྱི་རྒྱལ་པོ་གསེར་གྱི་རུས་སྦལ་རྡོ་རྗེ་ཐེག་པ་རྩ་བའི་རྒྱུད།
བེ་རོ་ཙ་ནས་བསྒྱུར། འཁོར་ལོ་རྡོ་རྗེའི་རྒྱུད། པཎྜི་ཏ་ཛྷཱ་ན་གཛྷ་དང་བེ་རོ་ཙ་ནས་བསྒྱུར།
རྡོ་རྗེ་སེམས་དཔའ་ནམ་མཁའ་ཆེ་རྒྱས་པ་ཞེས་བྱ་བ་རྣལ་འབྱོར་མ་ཡི་རྒྱུད། པཎྜི་ཏ་ཛྷཱ་ན་
གནྡྷ་དང་བེ་རོ་ཙ་ནས་བསྒྱུར། བྱང་ཆུབ་ཀྱི་སེམས་ཉ་མོ་བག་ཉལ་གྱི་རྒྱུད། བེ་རོ་ཙ་ནས་
143



ས་མཐོའི་ བུ་མོ། །
བསྒྱུར། བཀྲ་ཤིས་ པའི་ དཔལ་ རིག་ པའི་ཁུ་བྱུག་གི་རྒྱུད། ཤྲཱི་སེང་ཧ་དང་བེ་རོ་ཙ་ནས་
བསྒྱུར། ཐུགས་ཀྱི་རྒྱུད་རིན་པོ་ཆེ་སྤུངས་པའི་རྒྱན་ཞེས་བྱ་བ། ཤྲཱི་སེང་ཧ་དང་བེ་རོ་ཙ་ནས་
བསྒྱུར། དེ་ བཞིན་གཤེགས་པ་ཐམས་ཅད་ ཀྱི་སྐུ་དང་། གསུང་དང་། ཐུགས་ཀྱི་གསང་བ་
དུར་ཁྲོད་ཁུ་བྱུག་རོལ་པའི་རྒྱུད་ཅེས་བྱ་བ་ཐེག་པ་ཆེན་པོའི་མདོ། ལོ་ཆེན་བེ་རོ་ཙ་ནས་
བསྒྱུར། བྱང་ཆུབ་ཀྱི་སེམས་ལུང་རྣལ་འབྱོར་ཆེན་པོའི་རྒྱུད་ཐེག་པ་ཆེན་པོའི་མདོ། ལོ་ཆེན་
བེ་རོ་ཙ་ནས་བསྒྱུར། གསང་བ་སྙིང་པོ་དེ་ཁོ་ན་ཉིད་ངེས་པའི་ཁྲོ་བོ་ཆེན་པོ་སྟོབས་ཀྱི་རྣལ་
འབྱོར་དབང་ཕྱུག་གྲུབ་པའི་སྒྱུ་འཕྲུལ་དྲ་བའི་རྒྱུད། བི་མ་ལ་མི་ཏྲ་དང་བེ་རོ་ཙ་ནས་བསྒྱུར།
བཅོམ་ལྡན་འདས་བདེ་བར་གཤེགས་པ་ཐམས་ཅད་འདུས་པ་ཞེས་རྩ་བའི་རྒྱུད་ཀྱི་རྒྱལ་པོ་
ཆེན་པོ། སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། བཅོམ་ལྡན་འདས་བདེ་
བར་གཤེགས་པ་ཐམས་ཅད་འདུས་པ་ཕྱི་མའི་རྒྱུད། སློབ་དཔོན་པདྨ་འབྱུང་གནས་དང་བེ་
རོ་ཙ་ནས་བསྒྱུར། བདེ་བར་གཤེགས་པ་ཐམས་ཅད་འདུས་པའི་སྤྱི་ལས་མ་ཚང་བ་ཁ་སྐོང་
བའི་རྒྱུད། སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། བདེ་བར་གཤེགས་པ་
ཐམས་ཅད་འདུས་པའི་རྒྱུད་རབ་ཏུ་འབྱེད་པ་ལྡེ་མིག་གི་རྒྱུད་ཅེས་བྱ་བ། སློབ་དཔོན་པདྨ་
འབྱུང་གནས་དང་བཻ་རོ་ཙ་ནས་བསྒྱུར། དེ་བཞིན་གཤེགས་པ་ཞི་བ་ཐམས་ཅད་འདུས་པ་རྩ་
བའི་རྒྱུད་ཆེན་ པོ་ཞེས་ བྱ་བ། སློབ་ དཔོན་ པདྨ་ འབྱུང་གནས་དང་བཻ་རོ་ཙ་ནས་བསྒྱུར།
དཔལ་ཁྲག་འཐུང་འདུས་པའི་རྩ་བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་གནས་དང་
བེ་རོ་ཙ་ནས་ བསྒྱུར། གཤིན་ རྗེ་ གཤེད་ རབ་ཏུ་འདུས་པ་རྩ་བའི་རྒྱུད་ཅེས་བྱ་བ། སློབ་
དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། དཔལ་བཅོམ་ལྡན་འདས་དབང་ཆེན་
འདུས་པ་རྩ་བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར།
བདེ་བར་གཤེགས་པ་ཐམས་ཅད་ཀྱི་འཕྲིན་ལས་འདུས་པ་ཕུར་བ་རྩ་བའི་རྒྱུད་ཅེས་བྱ་བ།
སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། མ་མོ་འདུས་པ་རྩ་བའི་རྒྱུད་ཅེས་བྱ་
བ། སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། རིག་པ་འཛིན་པ་འདུས་པ་རྩ་
བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་གནས་དང་བཻ་རོ་ཙ་ནས་བསྒྱུར། འཇིག་རྟེན་
མཆོད་བསྟོད་སྒྲུབ་པ་རྩ་བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་གནས་དང་བཻ་རོ་ཙ་
144



སྤྱིའི་དེབ་གྲངས་གཉིས་པ།
ནས་བསྒྱུར། དྲག་ སྔགས་འདུས་པ་རྡོ་ རྗེ་ རྩ་བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་
གནས་དང་བཻ་རོ་ཙ་ནས་བསྒྱུར། དེ་བཞིན་གཤེགས་པ་ཐམས་ཅད་ཀྱི་དགོངས་པ་ཁྲོ་བོ་
འདུས་པ་བདེ་གཤེགས་སྤྱི་དྲིལ་རྟ་མགྲིན་རྔོག་མ་ལེ་བརྒན་གྱི་རྒྱུད། པདྨ་འབྱུང་གནས་དང་
བེ་རོ་ཙ་ན་སོགས་ཀྱིས་བསྒྱུར། དཔལ་ཁྲག་འཐུང་འདུས་པའི་རྒྱུད་ཅེས་བྱ་བ། ལོ་ཙཱ་བ་བེ་
རོ་ཙ་ནས་བསྒྱུར། སྐུ་དང་ཡེ་ཤེས་ཐམས་ཅད་འདུས་པའི་སངས་རྒྱས་མདུད་པ་ཞེས་བྱ་བ།
ཛྙཱ་ན་གནྡྷ་དང་བེ་རོ་ཙ་ནས་བསྒྱུར། རྒྱུད་ཀྱི་རྒྱལ་པོ་དཔལ་འཇིག་རྟེན་སྣང་བྱེད་ཅེས་བྱ་བ།
ཛྙཱ་ན་གནྡྷ་དང་བེ་རོ་ཙ་ནས་བསྒྱུར། རྒྱུད་ཀྱི་རྒྱལ་པོ་རྡོ་རྗེ་ཕྲེང་བ་ཞེས་བྱ་བ། ཛྙཱ་ན་གནྡྷ་དང་
བེ་རོ་ཙ་ནས་བསྒྱུར། སྦས་པ་གསང་བ་ཟབ་མོ་མདུང་རྩེའི་རྒྱུད། ཛྷཱ་ན་གར་བྷ་དང་བེ་རོ་ཙ་
ནས་ བསྒྱུར། རྡོ་ རྗེ་འབར་བའི་གསང་བའི་རྒྱུད། ཛྙཱ་ན་གར་བྷ་དང་བེ་རོ་ཙ་ནས་བསྒྱུར།
དྲག་སྔགས་འདུས་པ་རྡོ་རྗེ་རྩ་བའི་རྒྱུད་ཅེས་བྱ་བ། སློབ་དཔོན་པདྨ་འབྱུང་གནས་དང་བཻ་རོ་
ཙ་ནས་བསྒྱུར། དཔལ་ནག་པོ་ཆེན་པོ་མེ་ལྕེ་ཕྲེང་བ་ཞེས་བྱ་བའི་རྒྱུད། དྷ་ན་སཾ་ཀྲྀ་ཏ་དང་པ་
གོར་བེ་རོ་ཙ་ནས་བསྒྱུར། རྡོ་རྗེ་སེམས་དཔའ་ནམ་མཁའ་ཆེ་ཀུན་ཏུ་བཟང་པོ་གསང་བའི་
སྙིང་པོའི་རྒྱུད། ཤྲཱི་སེདྷ་དང་བེ་རོ་ཙ་ནས་བསྒྱུར། བདེ་བ་ཆེན་པོ་བྱང་ཆུབ་ཀྱི་སེམས་རྨད་དུ་
བྱུང་བའི་ལེའུ ཤྲཱི་སེངྷ་དང་བེ་རོ་ཙ་ནས་བསྒྱུར། རྡོ་རྗེ་སེམས་དཔའ་ནམ་མཁའ་ཆེ་རྒྱས་པ་
ཞེས་ བྱ་བ་རྣལ་འབྱོར་པའི་རྒྱུད། ཛྙཱ་ན་གར་ བྷ་དང་བཻ་རོ་ཙ་ནས་བསྒྱུར། བསྡོམས་ཆོས་
ཚན་བཞི་བཅུ་ཞེ་བརྒྱད།
འབྲུག་སྒང་སྟེང་དགོན་དང་མཚམས་བྲག་དགོན་སོགས་སུ་བཞུགས་པ་རྙིང་མ་རྒྱུད་
འབུམ་ནང༌། ཞི་བ་འདུས་ པ་ རྩ་ བའི་ རྒྱུད། སློབ་དཔོན་ཆེན་པོ་པདྨ་འབྱུང་གནས་དང་།
བོད་ཀྱི་ལོ་ཙཱ་བ་བཻ་རོ་ཙ་ནས་བསྒྱུར་བ། བཅོམ་ལྡན་འདས་དཔལ་ཧེ་རུ་ཀའི་རྒྱལ་པོ་བསྡུས་
པ་དཔལ་ཁྲག་འཐུང་འདུས་པ་རྩ་བའི་རྒྱུད། སློབ་དཔོན་པདྨ་འབྱུང་གནས་དང་། བོད་ཀྱི་
ལོ་ཙཱ་བ་བཻ་རོ་ཙ་ནས་བསྒྱུར་བ། གཤིན་རྗེ་གཤེད་རབ་ཏུ་འདུས་པ་རྩ་བའི་རྒྱུད། སློབ་
དཔོན་ཆེན་པོ་ པདྨ་འབྱུང་གནས་དང་། བོད་ཀྱི་ལོ་ཙྪབ་བེ་རོ་ཙ་ནས་བསྒྱུར་བ། དཔལ་
དབང་ཆེན་འདུས་པ་རྩ་བའི་རྒྱུད། སློབ་དཔོན་པདྨ་འབྱུང་གནས་དང་། བོད་ཀྱི་ལོ་ཙཱ་བ་བེ་
རོ་ཙ་ནས་བསྒྱུར་བ། བཅོམ་ལྡན་འདས་བདེ་བར་གཤེགས་པ་ཐམས་ཅད་ཀྱིས་འཕྲིན་ལས་
145



ས་མཐོའི་ བུ་མོ།
འདུས་པ་རྩ་བའི་རྒྱུད་བི་དོ་ཏ་མ་ལ་འབུམ་སྟེ་བསྡུས་པ། སློབ་དཔོན་ཆེན་པོ་པད་མ་འབྱུང་
གནས་དང༌། བོད་ཀྱི་ལོ་ཙཱ་བདག་བེ་རོ་ཙ་ནས་བསྒྱུར་བ། མ་མོ་འབུམ་གྱི་ཊིཀྐ་བསྡུས་པ་
རྩ་བའི་རྒྱུད། སློབ་དཔོན་ཆེན་པོ་པདྨ་འབྱུང་གནས་དང༌། བོད་ཀྱི་ལོ་ཙྪ་བ་བདག་བེ་རོ་ཙ་
ནས་ བསྒྱུར་བ། བཅོམ་ལྡན་འདས་རིག་པ་འཛིན་པ་འདུས་པའི་རྒྱུད། པདྨ་འབྱུང་གནས་
དང༌། བོད་ཀྱི་ལོ་ཙཱ་བ་བཻ་རོ་ཙ་ནས་བསྒྱུར་བ། རྫོགས་པ་ཆེན་པོ་ཡེ་ཤེས་གསང་བའི་རྒྱུད།
ཤྲཱི་སིང་ཧ་པྲ་བ་ཏ་དང་། བོད་ཀྱི་ལོ་ཙ་བ་ཨཱ་ཙརྱ་བེ་རོ་ཙ་ནས་བསྒྱུར་བ། ཡེ་ཤེས་ས་གཅིག་
ཆོས་ཀྱི་དབྱིངས། །རྡོ་རྗེ་སེམས་དཔས་གསུངས་པ། ཤྲཱི་སིང་ཧ་དང༌། བོད་ཀྱི་ལོ་ཙ་བ་བཻ་རོ་
ཙ་ནས་བསྒྱུར་བ། རྫོགས་པ་ཆེན་པོ་རིན་ཆེན་ཀློང་དགུའི་རྒྱུད་གསང་བ། སློབ་དཔོན་ཆེན་
པོ་ཤཱི་སིང་ཧ་དང་། དགེ་སློང་བེ་རོ་ཙ་ནས་བསྒྱུར་བ། རིན་པོ་ཆེ་འོད་ཀྱི་རྒྱུད་ཅེས་བྱ་བ། ཤྲཱི་
སིདྷ་དང་། ལོ་ཙ་བ་བཻ་རོ་ཙ་ནས་དྷ་ཧེ་ནའི་འདུ་ཁང་དུ་བསྒྱུར་བ། རིག་པ་ནམ་མཁའ་ལྟར་
གསལ་ བའི་ རྒྱུད། ཤྲཱི་ སིདྷ་ དང༌། དགེ་སློང་བེ་རོ་ཙ་ནས་བསྒྱུར་བ། བྱང་ཆུབ་ཀྱི་སེམས་
བསྒོམ་པ་ཞེས་བྱ་བའི་རྒྱུད། མཁན་པོ་ཛྙཱ་ན་གནྡྷ་དང༌། བེ་རོ་ཙ་ནས་བསྒྱུར་བ། རང་བཞིན་
གྱི་རྒྱུད་རྒྱས་པ་ཡི་གེ་མེད་པ། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ལས་
བྱུང་བ་མཐོང་བར་དཀའ་བའི་དོན། མཁན་པོ་ཛྙཱ་ན་གནྡྷ་དང་། བེ་རོ་ཙ་ནས་ཞུས་ཏེ་གཏན་
ལ་ཕབ་པ། བྱང་ཆུབ་ཀྱི་སེམས་སྒོམ་པ་ཞེས་བྱ་བའི་རྒྱུད་རྣལ་འབྱོར་དམ་པ། མཁན་པོ་ཛྙཱ་
ན་གནྡྷ་དང་། བེ་རོ་ཙ་ནས་བསྒྱུར་བ། མདོ་རྒྱུད་ཀྱི་རྟོག་པ་བསྡུད་པ་ལུང་ཐམས་ཀྱི་རྒྱལ་པོ་
ཆེན་པོ། སློབ་དཔོན་ཆེན་ པོ་ པདྨ་འབྱུང་གནས་དང་། བེ་རོ་ཙ་ནས་བསྒྱུར་བ། བདེ་བར་
གཤེགས་པ་ཐམས་ཅད་འདུས་པ་སྤྱིའི་རྒྱུད་ལས། མ་ཚང་བ་སྐོང་བའི་རྒྱུད། སློབ་དཔོན་
པད་མ་འབྱུང་གནས་དང་། བེ་རོ་ཙ་ནས་བསྒྱུར་བ། བཅོམ་ལྡན་འདས་བདེ་བར་གཤེགས་
པ་ཐམས་ཅད་འདུས་པ་ཞེས་བྱ་བ་རྩ་བའི་རྒྱུད་ཀྱི་རྒྱལ་པོ་ཆེན་པོ་ལེའུ་བཅོ་བརྒྱད་པ། སློབ་
དཔོན་ཆེན་པོ་པདྨ་འབྱུང་གནས་དང་། ལོ་ཙཱ་བ་བདག་བེ་རོ་ཙ་ནས་བསྒྱུར་བ། བཅོམ་ལྡན་
འདས་བདེ་བར་གཤེགས་པ་ཐམས་ཅད་འདུས་པ་ལས། ངེས་པར་འབྱུང་བ་ཕྱི་མའི་རྒྱུད་
ལས། སྨོད་པ་དྲག་སྔགས་ སྟོབས་ལྡན་ནག་པོའི་ཕྱག་རྒྱའི་ལེའུ་སྟེ་བཅུ་གཅིག་པ། སློབ་
དཔོན་ཆེན་པོ་པདྨ་འབྱུང་གནས་དང་། བེ་རོ་ཙ་ནས་བསྒྱུར་བ། བདེ་གཤེགས་འདུས་པ་ཕྱི་
146



སྤྱིའི་དེབ་གྲངས་གཉིས་པ།
མ་སྔགས་ཀྱི་རྒྱུད། སློབ་དཔོན་ཆེན་པོ་པད་མ་འབྱུང་གནས་དང༌། བེ་རོ་ཙ་ནས་བསྒྱུར་བ། ཐ་
བསྒྲུབ་པ་བཀའ་བརྒྱད་ཀྱི་འཛབ་དགོངས་ཀྱི་དོན་བསྟན་པ། སློབ་དཔོན་ཆེན་པོ་པད་མ་
འབྱུང་གནས་དང་། བཻ་རོ་ཙ་ནས་བསྒྱུར་བ། རྩ་བའི་རྒྱུད་འཇིག་རྟེན་རླག་བྱེད་ཅེས་བྱ་བ་རྩ་
བའི་རྟོག་པ། མཁན་པོ་ཁྲག་འཐུང་དཔལ་གྱི་ཞབས་དང་། པ་གོར་བེ་རོ་ཙ་ནས་རྐྱང་བུ་
ཚལ་དུ་བསྒྱུར་བ། གནོད་སྦྱིན་ཆེན་པོ་གཏེར་གྱི་རྒྱུད། ཨོ་རྒྱན་པདྨ་འབྱུང་གནས་དང༌། བེ་
རོ་ཙ་ནས་བསྒྱུར་བ། དངོས་གྲུབ་བརྟན་ པར་ གཟིགས་པའི་རྒྱུད། སློབ་དཔོན་ཐོར་ཅོག་
དགུ་ པ་དང༌། བེ་རོ་ཙ་ན་དང༌། གཙང་ལེགས་གྲུབ་རྣམས་ ཀྱིས་བསྒྱུར་བ། བྱང་ཆུབ་ཀྱི་
སེམས་ ཏིང་ ངེ་ འཛིན་དྲུག་ པ་ ཞེས་ ཀྱང་ བྱ་ བ། བི་ མ་ ལ་ མི་ཏྲ་དང་། བོད་ཀྱི་ལོ་ཙཱ་བ་
གཉགས་ཛྙཱ་ན་ཀུ་མ་རས་བསྒྱུར་ཅིང་ཞུས་ཏེ་གཏན་ལ་ཕབ་པ། སླད་ཀྱིས་ཨ་ཙརྱ་བེ་རོ་ཙ་
ན་དང་། གནུབས་སངས་རྒྱས་ཡེ་ཤེས་ཀྱིས་བསྒྱུར་ཏེ་གཏན་ལ་ཕབ་པ། རིན་པོ་ཆེ་སྦས་པ་
ལྟ་བའི་རྒྱུད། ཤྲཱི་སིང་ཧ་དང༌། དེ་བ་ཤྲཱི་དང༌། བེ་རོ་ཙ་ནས་གཏན་ལ་ཕབ་པ། རྒྱུད་ཀྱི་རྒྱལ་
པོ་གསེར་གྱི་རུས་སྦལ་རྡོ་རྗེ་ཐེག་པ་རྩ་བའི་རྒྱུད། རྒྱུད་ཀྱི་མ་མོ། སེམས་ཕྱོགས་ཀྱི་ཕྱི་མོ།
ལྟ་ བ་ ཐམས་ ཅད་ ཀྱི་ ཕུགས། དགོངས་ པའི་ གདེང་ རྫོགས་ སོ། །ཞེས་ པ། འཇམ་དཔལ་
བཤེས་གཉེན་དང༌། བེ་རོ་ཙ་ནས་བསྒྱུར་བ། རྡོ་རྗེ་སེམས་དཔའ་སྒྱུ་འཕྲུལ་དྲྭ་བ་གསང་བ་
ཐམས་ཅད་ཀྱི་མེ་ལོང་ཞེས་བྱ་བའི་རྒྱུད། བི་མ་ལ་མི་ཏྲ་དང་། བེ་རོ་ཙ་ནས་བསྒྱུར་བ། རྒྱ་
སྡེབ་ཐམས་ཅད་ ཀྱི་ རྒྱུད་ཀྱི་རྒྱལ་པོ། སྔགས་ ལྔ་ འཁྲུལ་འཁོར་ཞེས་བྱ་བ། བེ་རོ་ཙ་ནས་
བསྒྱུར་བ། འཕགས་པ་འཇམ་དཔལ་དངོས་གྲུབ་སྣ་ཚོགས་འབྱུང་བ་རླུང་ལས་བྱེད་འཁོར་
ལོའི་རྒྱུད། མཁན་པོ་པདྨ་སཾ་བྷ་བ་དང༌། པ་གོར་བེ་རོ་ཙ་ནས་བསྒྱུར་བ། དཔལ་ཧེ་རུ་ཀ་
གལ་པོ་དུར་ཁྲོད་མངོན་པར་འབྱུང་བ་ཞེས་བྱ་བའི་རྒྱུད་ཕྱི་མ། ཤྲཱི་སིང་ཧ་དང་། བེ་རོ་ཙ་
ནས་ བསྒྱུར་ བ། དཔལ་ ཡང་ དག་ གྲུབ་ པའི་ རྒྱུད་ ལས། ཙིཏྟའི་ དཀྱིལ་ འཁོར་ དམ་ པ།
མཁན་པོ་ཛྙཱ་ན་གཌྷ་དང་། བོད་ཀྱི་ལོ་ཙཱ་བ་བཻ་རོ་ཙ་ནས་བསྒྱུར་བ་བཅས་ཆོས་ཚན་སུམ་ཅུ་
སོ་གཅིག །
བེ་རོའི་རྒྱུད་འབུམ་ཞེས་པའི་ནང་དུ། འཁོར་བ་བརྩད་ནས་གཅོད་པ་གཏན་ཚིག་
འཁོར་ལོའི་མན་ངག ཤྲཱི་སེང་ཧ་དང་། བེ་རོ་ཙ་ནས་བསྒྱུར་བ། འཁོར་བ་རྩད་ནས་གཅོད་
147



ས་མཐོའི་ བུ་མོ།
པ་བདུད་རྩི་དྲི་མེད་ཀྱི་མན་ངག །འཁོར་བ་རྩད་ནས་གཅོད་པ་རྡོ་རྗེ་སེམས་དཔའི་མན་ངག
འཁོར་བ་རྩད་ནས་གཅོད་པ་གསེར་གྱི་ཐིགས་པའི་མན་ངག་གསུམ། ཤྲཱི་སེང་ཧས་མཛད་
པ། བེ་རོ་ཙ་ནས་བསྒྱུར་བ། ལྟ་ བ་ ནམ་ མཁའ་ དང་མཉམ་པའི་རྒྱུད་ཀྱི་དཀའ་འགྲེལ།
དགའ་རབ་རྡོ་རྗེ་མཛད་པ། ཤྲཱི་སེང་ཧ་དང་། བེ་རོ་ཙ་ནས་བསྒྱུར་བ། སྒོམ་པ་རྒྱ་མཚོ་དང་
མཉམ་པའི་རྒྱུད་ཀྱི་བཀའ་འགྲེལ་རིན་པོ་ཆེ་དྲ་བའི་སྒྲོན་མ། དགའ་རབ་རྡོ་རྗེས་མཛད་པ།
ཤྲཱི་སེང་ཧ་དང༌། བེ་རོ་ཙ་ནས་བསྒྱུར་བ། འབྲས་བུ་ཡེ་ཤེས་ས་གཅིག་ཆོས་ཀྱི་དབྱིངས། ཤྲཱི་
སེང་ ཧས་མཛད་ པ། ཤྲཱི་ སེང་ ཧ་ དང༌། བེ་རོ་ཙ་ནས་བསྒྱུར་བ། བྱང་ ཆུབ་སེམས་དཔའ་
འཁོར་ལོ་རྡོ་རྗེ་ཞེས་བྱ་བའི་རྒྱུད། རྒྱ་གར་གྱི་པཎྜི་ཛྙཱ་ན་གྷ་བྷ་དང་བེ་རོ་ཙ་ནས་བསྒྱུར་བ་
བཅས་ཆོས་ཚན་བརྒྱད་བཅས། བསྒྱུར་ཆོས་གཅིག་པུ་ལ་ད་ལྟ་དངོས་སུ་མཇལ་རྒྱུ་ཡོད་པ་
ཆོས་ཚན་བརྒྱ་དང་བཅུ་མེད་བཞི་ཡོད་པ་དང་། །
གཞན་ཡང་དེང་སང་ཡོངས་གྲགས་བཀའ་འགྱུར་ཁག་གི་ནང་དུ་བཞུགས་པ། མདོ་
ཕྱོགས་ཀྱི་བརྒྱ་ཆ་ལྔ་བཅུ་ཙམ་ཞིག་གི་འགྱུར་བྱང་དུ། ཡེ་ཤེས་སྡེ་ཞེས་བྲིས་པ་དང་། བསྟན་
འགྱུར་ནང་དུའང་བརྒྱ་ཆ་ཉི་ཤུ་ཙམ་ཞིག་གི་འགྱུར་བྱང་དུ། ཡེ་ཤེས་སྡེ་ཞེས་བྲིས་པ་རྣམས་
ཀྱང་ཁོང་གིས་འགྱུར་ཡིན་པར། རྡོ་བྲག་རིག་འཛིན་པདྨ་འཕྲིན་ལས་ཀྱིས་བཞེད་པ་སྟེ། དེ་
ཡང་བེ་རོ་འདྲ་འབག་ལས། མདོ་བསྒྱུར་ནང་དུ་ཡེ་ཤེས་སྡེ་ཞེས་བྲིས། སྔགས་བསྒྱུར་ནང་
དུ་བེ་རོ་ཙ་ན་བྲིས། ཞེས་གསུངས་པ་ལ་དགོངས་པར་སྣང་། ཡང་སྒྲ་སྦྱོར་བམ་གཉིས་ལས།
རྟའི་ལོ་ལ་བཙན་པོ་ཁྲི་ལྡེ་སྲོང་བཙན་གྱི་ཕོ་བྲང་འུ་ཤང་རྡོ་ན་བཞུགས་ཏེ། སྐད་གསར་
བཅད་གནང་སྐབས་ལོ་ཙཱ་བ་མཁས་པར་ཆུད་པ། ཛྙཱ་ན་སེ་ན་ཞེས་པ་དེ་ཁོང་གི་མཚན་གྱི་
རྣམ་གྲངས་ཤིག་ཏུ་བཞེད་དེ། ཁོང་གི་བཙན་པོ་ཁྲི་སྲོང་ལྡེའུ་བཙན་གྱི་སྐུ་དུས་སུ། ལོ་ཙཱ་བ་
ཀུན་གྱི་ཐོག་མར་བོད་དུ་ཆོས་བསྒྱུར་གནང་བ་དང་། ཁྲི་ལྡེ་སྲོང་བཙན་གྱི་སྐུ་དུས་སུ་སྐད་
གསར་བཅད་ཀྱིས་གཏན་ལ་ཕབ་པ་སོགས་མཛད་པས། བེ་རོ་ནི་བོད་ཀྱི་ལོ་ཙཱ་བ་རྣམས་ཀྱི་
ནང་ནས་བསྒྱུར་ཆོས་དག་ཤོས་དང༌། མང་ཤོས་ཡིན་པར་མངོན། མདོར་ན་རྒྱ་གར་ནས་
མདོ་སྔགས་ཀྱི་ཟབ་ཆོས་མང་པོ་བོད་དུ་བསྒྱུར་བའི་ནང་ནས། བརྒྱ་ཆ་དྲུག་ཅུ་ཙམ་ཁོང་
གིས་བསྒྱུར་བ་ཡིན་པར་མངོན།
149



སྤྱིའི་དེབ་གྲངས་གཉིས་པ།
ཁོང་གི་བརྩམས་ཆོས་ལ། འཕྲུལ་འཁོར་ཉི་ཟླ་ཁ་སྦྱོར། འཇམ་དབྱངས་སྔོ་འབུམ།
སྒྲོལ་མ་སྔོ་འབུམ་གསུམ་ད་ལྟ་དངོས་སུ་མཇལ་རྒྱུ་ཡོད་པ་དང་། སྤྱོད་འཇུག་འགྲེལ་པ་རུལ་
ཏེ་འབྱར་བ་ཞིག་འབྲས་སྤུངས་དཔེ་ཉོག་གསེབ་ཏུ་མཐོང་རྒྱུ་ཡོད། གཞན་ཡང་ཀཿཐོག་སི་
ཏུའི་དཔེ་རྙིང་ཟིན་ཐོ་ནང་དུ། སྒྱུ་འཕྲུལ་གསང་སྙིང་གི་འགྲེལ་པ་ཞིག་ཡོད་ཚུལ་འཁོད་པ་
དང་། གནུབས་ཆེན་སངས་རྒྱས་ཡེ་ཤེས་ཀྱི་གདན་ས་སྙེ་མོ་བྱེ་མཁར་ཆོས་སྡེའི་དཔེ་ཉོག་
གསེབ་ཏུ། བཻ་རོའི་གསུང་ཁ་འཐོར་མང་པོ་མཇལ་རྒྱུ་ཡོད་པ་སོགས་ལ་གཞིགས་ན། ཁོང་
ལ་གསུང་མང་པོ་ཞིག་ཡོད་ཀྱང་ད་ལྟ་མཇལ་རྒྱུ་མེད་པ་ནི་བློ་ཕམ་པ་ཞིག་ཏུ་སྣང་། ཁོང་ལྟ་
བུའི་ལོ་ཙཱ་བ་མཁས་པ་ཆེན་པོ་ནི་ཤིན་ཏུ་དཀོན་པར་སྣང་སྟེ། བསྟན་པ་སྔ་དར་གྱི་སྐབས་
སུ་ལོ་པཎ་མང་པོ་དེ་ལྟ་བུ་བྱུང་བའི་ནང་། ཀུན་གྱིས་བསྔགས་པའི་ཡུལ་དུ་གྱུར་པ་སྟེ། ལོ་
ཙཱ་ཟེར་ཡང་དོན་ལ་པཎྜི་ཏ། ཞེས་བསྔགས་པ་མ་ཟད། རྒྱ་བོད་མཁས་པ་མི་བཞིའི་ཡ་གྱལ་
དུ་གྱུར་པ་དང་། བསྟན་པ་ཕྱི་དར་གྱི་སྐབས་སུ་ཡང་། རྔོག་ལོས། བེ་རོ་ཙ་ན་ནམ་མཁའི་
མཐའ་དང་མཉམ། །སྐ་ཅོག་རྣམ་གཉིས་ཉི་ཟླ་ཟུང་དང་འདྲ། །རིན་ཆེན་བཟང་པོ་ཐོ་རེངས་
སྐར་ཆེན་ཙམ། ཁོ་བོ་ཅག་ནི་སྲིན་བུ་མེ་ཁྱེར་འདྲ། །ཞེས་བསྔགས་པ་དང་། མཁས་དབང་
དགེ་འདུན་ཆོས་འཕེལ་ སོགས་ ཀྱིས་ཀྱང་། འབྱུང་པོ་གང་དག་འདིར་ནི་ལྷག་གྱུར་རམ། །ཞེས་
པའི་ཚིག་འདི། བེ་རོས་ཅི་འདྲ་བྱས་ནས་སྒྱུར་བ་ཡིན་ཞེས་པ་སོགས་ཀྱིས་བསྔགས་པ་
མང་། ཞེས་པ་ནི་རྙིང་རྒྱུད་གློག་ཀླད་ནང་དུ་བཅུག་པའི་ཚེ། ལོ་ཆེན་བཻ་རོའི་མཛད་འཕྲིན་
ལ་སྙིང་ནས་གུས་པ་སྐྱེས་ཏེ། ཁོང་གི་བསྒྱུར་རྩོམ་གྱི་སྐོར་རྣམས་ཟིན་ཐོར་བཀོད་པ་ཙམ་
ལགས་སོ།།
149



ས་མཐོའི་ བུ་མོ།
བཀའ་བརྒྱུད་རྣམ་གཉིས།
དཀོན་མཆོག
བཤད་སྒྲུབ་ཤིང་རྟ་ བཅོ་ བརྒྱད་ཀྱི་ཡ་གྱལ་ མར་པ་བཀའ་བརྒྱུད་དང་ཤངས་པ་
བཀའ་བརྒྱུད་གཉིས་ནི། ཡབ་དང་ཡུམ་གྱི་ཁྱད་པར་ཙམ་ལས་གྱེས་གཞི་གཅིག་སྟེ། ཡབ་
ནཱ་རོ་པ་དང་ཡུམ་ནི་གུ་མ་གཉིས་ཡིན། དེ་ཡང་ཤངས་པ་བཀའ་བརྒྱུད་ཀྱི་སྲོལ་འབྱེད་ཆེན་
པོ་མཁས་གྲུབ་ཁྱུང་པོ་རྣལ་འབྱོར་གྱིས། གཙོ་བོ་ཡེ་ཤེས་ཀྱི་མཁའ་འགྲོ་ནི་གུ་མའི་ཞབས་
ལ་གཏུགས་ཏེ། གསན་པ་ཆོས་དྲུག་གཙོ་བོར་གྱུར་པའི་གདམས་ངག་རྣམས་ལ་ཤངས་པ་
བཀའ་བརྒྱུད་ཅེས་སུ་གྲགས། མར་པ་བཀའ་བརྒྱུད་ནི་མར་པ་ལོ་ཙཱ་བ་ཆོས་ཀྱི་བློ་གྲོས་
ཀྱིས་ཡབ་ནཱ་ རོ་ པའི་ཞབས་ལ་གཏུགས་ཏེ། གསན་ པའི་ ཆོས་དྲུག་གཙོ་བོར་གྱུར་ པའི་
གདམས་ངག་རྣམས་ལ། མར་པ་བཀའ་བརྒྱུད་ཅེས་གྲགས་པ་སྟེ། དེ་ཡང་མཁས་གྲུབ་ཁྱུང་
པོ་རྣལ་འབྱོར་ནི་ས་སྦྲུལ་སྤྱི་ལོ་༩༠༩ལོར་སྙེ་མོ་ར་མངས་སུ་ཡབ་ཁྱུང་པོ་སྟག་སྐྱེས་དང༌།
ཡུམ་བཀྲ་ཤིས་སྐྱིད་གཉིས་ཀྱི་སྲས་སུ་སྐུ་འཁྲུངས། དགུང་ལོ་བཅུ་གསུམ་པར་སློབ་དཔོན་
གཡུང་དྲུང་རྒྱལ་བ་ལས་བོན་ཆོས་མཁས་པར་བསླབས་ནས། གཞན་ལ་བཤད་པས་དཔེ་
འགྲེམས་པ་བདུན་བརྒྱ་ཙམ་བྱུང༌། བླ་མ་འབྱུང་གནས་སེང་གེ་ལས་རྫོགས་ཆེན་སེམས་
སྡེའི་སྐོར་མང་དུ་གསན་ནས་བཤད་པས་དེར་ཡང་སློབ་མ་བདུན་བརྒྱ་ཙམ་བྱུང༌། དེ་ནས་
བལ་ཡུལ་དུ་ཕེབས་ཏེ་པཎྜི་ཏ་བ་སུ་མ་ཏི་ལས་ལོ་ཙཱ་བསླབས། ལོ་ངོ་ལྔ་བཅུ་ཙམ་གྱི་རིང་
ལ་རྒྱ་བལ་བོད་གསུམ་དུ་འབྱོན་བཞུད་མཛད། རྒྱ་བལ་དུ་ བླ་མ་མཁས་པ་དང་གྲུབ་ཐོབ་
བརྒྱ་དང་ལྔ་བཅུར་བསྟེན་ནས་མདོ་སྔགས་ཀྱི་གཞུང་དང་མན་ངག་མཐའ་ཡས་པ་གསན་
པས་ཐུགས་སུ་ཆུད། ཐུན་མོང་ གི་ བླ་མ་རྡོ་རྗེ་གདན་པ་ཆེན་པོ་དང་། མེ་ཏྲི་པ། སྦས་པའི་
150



སྤྱིའི་དེབ་གྲངས་གཉིས་པ།
རྣལ་འབྱོར་རཱ་ཧུ་ལ་སྟེ་བཞི། ཐུན་མིན་གྱི་བླ་མ་ཡེ་ཤེས་གྱི་མཁའ་འགྲོ་ནི་གུ་མ། སུ་ཁ་སིདྡྷི་
སྟེ་དྲུག་པོ་དེ་གཙོ་བོར་མཛད། ནི་གུ་མ་ལས་སྒྱུ་ལུས་ཀྱི་ལམ་གྱི་དབང་དང་། ཆོས་དྲུག་རྡོ་
རྗེའི་ཚིག་རྐང་། སྒྱུ་མ་ལམ་རིམ་སོགས་གདམས་ངག་མང་དུ་གསན། མེ་ཏྲི་བ་ལས་ཡེ་ཤེས་
མགོན་པོའི་ཆོས་སྐོར་གསན། གླང་རི་ཐང་ པ་རྡོ་རྗེ་སེང་གེ་ལས་བསྙེན་པར་རྫོགས། དེ་
ནས་ གཡས་རུ་ཤངས་ སུ་བྱོན་ནས་ལོ་གསུམ་གྱི་ནང་དུ། ཤངས་ཞོང་ཞོང་གི་དགོན་པ་
གཙོས་ པའི་ དགོན་ པ་བརྒྱ་ དང་ རྩ་ བརྒྱད་ གསར་ འདེབས་མཛད། དེ་ནས་བཟུང་གནས་
གཞིའི་ས་མིང་དེ་ཆོས་བརྒྱུད་ལ་ཐོག་སྟེ་ཤངས་པ་བཀའ་བརྒྱུད་ཅེས་སུ་གྲགས། དེར་གྲྭ་བ་
ཁྲི་ཚོ་བརྒྱད་འདུས་པ་ལ་འཆད་ཉན་མཛད་ནས་ལོ་སུམ་ཅུའི་རིང་དུ་ཤངས་པ་བཀའ་བརྒྱུད་
ཀྱི་སྲོལ་བཏོད་ནས་དར་བར་མཛད། མཐར་དགུང་ལོ་བརྒྱ་དང་ལྔ་བཅུ་བཞེས་པ་རབ་བྱུང་
གཉིས་པའི་ས་ཁྱི་སྤྱི་ལོ༡༠༥༨ལོར་སྐུ་གཤེགས། །
ཁོང་གི་སློབ་མ་ གྲགས་ ཆེ་ བ་ རྨེའུ་ སྟོན་ པ། གཡོར་པོ་རྒྱ་མོ་ཆེ། དངུལ་ སྟོན་ རིན་
དབང༌། ལས་ སྟོད་ དཀོན་མཆོག་མཁར། ཞང་ སྒོམ་ཆོས་སེང་། རྨོག་ལྕོགས་ པ་ རིན་ཆེན་
བརྩོན་འགྲུས་སོགས་མང་པོ་བྱོན། ཁོང་གི་གསུང་འབུམ་དང་བསྒྱུར་རྩོམ་ནི་ང་ཚོའི་ཞིབ་
འཇུག་ཁང་གིས་ལོ་མང་རིང་བཙལ་འཚོལ་ཞུས་པ། ཤངས་ཆོས་ཕྱོགས་སྒྲིག་ཞེས་པའི་ནང་
དུ་བཞུགས་ཡོད་པས་ཞིབ་ཕྲ་དེར་ཤེས་པར་བྱའོ། །
མར་ཕ་ལོ་ཙཱ་བ་ཆོས་ཀྱི་བློ་གྲོས།
ནི་རབ་བྱུང་སྔོན་གྱི་སྤྱི་ལོ༡༠༡༢ལ་ལྷོ་བྲག་ཆུ་ཁྱེར་དུ་ཡབ་མར་པ་དབང་ཕྱུག་འོད་
ཟེར་དང༌། ཡུམ་རྒྱ་མོ་འོད་ཟེར་གཉིས་ཀྱི་སྲས་སུ་སྐུ་འཁྲུངས། དེ་ནས་དགུང་ལོ་ཆུང་ངུའི་
ནས་ཡི་གེའི་འབྲི་ཀློག་སྦྱངས་ པས་ ལེགས་ པར་མཁྱེན་ཏེ། དགུང་ལོ་བཅོ་ལྔ་ པར་མང་
མཁར་མྱུ་གུ་ལུང་དུ་འབྲོག་མི་ཤཱཀྱ་ཡེ་ཤེས་ལས་སྒྲ་བསྒྱུར་བསླབས་པས་མཁས་པར་གྱུར།
བལ་པོ་སྤྱི་ཐེར་བ་ལས་གདན་བཞི་སོགས་རྒྱུད་སྡེའི་སྐོར་འགའ་ཞིག་གསན། གཞན་ཡང་
སྒྲ་ཚད་གསོ་རིག་བཅས་པ་མང་པོ་གསན་བསམ་མཛད། རྒྱ་གར་འཕགས་པའི་ཡུལ་དུ་
ལན་གསུམ་དང་། བལ་ཡུལ་དུ་ལན་བཞི་བྱོན་ཏེ་གསན་བསམ་དཔག་མེད་མཛད། ནུབ་
151



ས་མཐོའི་བུ་མོ།
ལཀྵི་ཊའི་དགོན་པར་ཕེབས་ནས་དཔལ་ཡེ་ཤེས་སྙིང་པོ་ལས་གསང་འདུས་དང་། སྒྱུ་ལུས།
འོད་གསལ། རིམ་ལྔ་སོགས་གསན། ལྷོ་དུག་མཚོ་ཁོལ་མའི་གླིང་དུ་ཕེབས་ཏེ་དཔལ་ཞི་བ་
བཟང་ པོ་ ལས་ མ་ ཧཱ་ མཱ་ ཡ་ དང༌། རྣལ་འབྱོར་གསུམ། སྒྱུ་མ་ གསུམ་ སོགས་ གསན། ཤར་
ཕྱོགས་ཀྱི་རི་རབ་ཏུ་འཁྲུགས་པའི་དགོན་པར་ཕེབས་ནས་མངའ་བདག་མེ་ཏྲི་པ་ལས་རྒྱུད་
ཀྱི་གདམས་པ་དང་། ཕྱག་རྒྱ་ཆེན་པོའི་མན་ངག་གསན་པས་རྟོགས་པ་མངོན་དུ་གྱུར། བྱང་
མཱ་ ཧཱ་རིར་བྱོན་ནས་ རྗེ་ནཱ་ རོ་ པ་ལས་ དགྱེས་རྡོར་རྒྱུད་དང༌། བསྲེ་འཕོ་མཚམས་སྦྱོར་གྱི་
གདམས་ངག་གཏུམ་མོའི་ལས་རྒྱ་སོགས་ལོ་ངོ་བཅུ་དྲུག་ཏུ་གསན། ནཱ་རོ་དང་མེ་ཏྲི་རྣམ་
གཉིས་ཀྱིས་བྱང་ཕྱོགས་ཁ་བ་ཅན་གྱི་གདུལ་བྱ་འདུལ་བའི་རྒྱལ་ཚབ་ཏུ་མངའ་གསོལ་བས།
རང་ཅག་གངས་ཅན་གྱི་ལྗོངས་འདིར་གསང་སྔགས་ཀྱི་བསྟན་པ་རིན་པོ་ཆེ་བཤད་སྒྲུབ་
གཉིས་ལྡན་གྱི་སྒོ་ནས་སྤེལ་ཏེ་རྒྱས་པར་མཛད་དེ། དགུང་ལོ་བརྒྱད་ཅུ་རྩ་དྲུག་པ་རབ་བྱུང་
གཉིས་པའི་མེ་མོ་གླང་ལོ་སྟེ་སྤྱི་ལོ༡༧༩༧ལོར་སྐུ་གཤེགས།
ཁོང་གི་སློབ་མ་བཀའ་ཆེན་བཞི་སྟེ། རྔོག་སྟོན་ཆོས་སྐུ་རྡོ་རྗེ་ལ་རྒྱུད་བཤད་དང་།
དོལ་གྱི་མཚུར་སྟོན་དབང་ངེ་ལ་འཕོ་བ། གཙང་རོང་གི་མེས་སྟོན་ཚོན་པོ་ལ་འོད་གསལ།
གུང་ཐང་གི་མི་ལ་རས་པ་ལ་ལྟ་སྒོམ་གྱི་བཀའ་བབས་ཏེ་བཤད་རྒྱུད་དང་། སྒྲུབ་བརྒྱུད་ཀྱི་
བཀའ་སྲོལ་ཆེན་མོ་གཉིས་བྱུང་བའོ། ། །
ཁོང་ གི་བསྒྱུར་ཆོས་དང་ གསུང་ འབུམ་པོད་ གསུམ་ ང་ཚོ་ ཞིབ་ འཇུག་ ཁང་ གིས་
ཕྱོགས་སྒྲིག་ཞུས་པའི་བཀའ་བརྒྱུད་ཕྱོགས་སྒྲིག་ནང་དུ་བཞུགས་པས་དེར་ཤེས་པར་བྱའོ། །
དེ་ལྟར་མར་པ་ལོ་ཙཱ་བ་དང་མཁས་གྲུབ་ཁྱུང་པོ་རྣལ་འབྱོར་རྣམ་གཉིས་ནི། རྒྱལ་བ་
རྡོ་རྗེ་འཆང་ནས་རིམ་གྱིས་བརྒྱུད་པའི་མར་ཤངས་བཀའ་བརྒྱུད་རྣམ་གཉིས་ཀྱི་བསྟན་པའི་
འབྱུང་ཁུངས་སམ། ཟབ་ལམ་ན་རོ་དང་ནི་གུ་ཆོས་དྲུག་གིས་མཚོན་པའི་གསང་སྔགས་རྒྱུད་
སྡེ་མང་པོ་བོད་གངས་ཅན་ལྗོངས་སུ་འདྲེན་པའི་ཤིང་རྟ་རྣམ་པ་གཉིས་པོ་དེ་ཡིན། འོན་ཀྱང་
དེང་སང་བཀའ་བརྒྱུད་ཆེ་བཞི་ཆུང་བརྒྱད་དུ་གྲགས་པ་ནི་མར་པ་བཀའ་བརྒྱུད་ལས་བྱུང་
བས་ལོགས་སུ་གསར་པ་ཞིག་ནི་མེད་དོ། ། །
གཉིས་པ། ཤངས་པ་བཀའ་རྒྱུད་ནི། མཁས་གྲུབ་ཁྱུང་པོ་རྣལ་འབྱོར་གྱིས་ཤངས་
152



སྤྱིའི་དེབ་གྲངས་གཉིས་པ།
ཞོང་ཞོང་དགོན་པ་སོགས་དགོན་གནས་བརྒྱ་རྩ་བརྒྱད་བཏབ་ཅིང་གཙོ་བོ་ཤངས་ཞོང་ཞོང་
དགོན་པར་ནི་གུ་ཆོས་དྲུག་སོགས་འཆད་ཉན་དཔག་མེད་མཛད་པས་ན། སྒྲུབ་རྒྱུད་འདི་ལ་
ཤངས་པ་བཀའ་རྒྱུད་ཅེས་གྲགས། རྨོག་ཅོག་པ་རིན་ཆེན་བརྩོན་འགྲུས་སོགས་རྒྱུད་འཛིན་
བུ་སློབ་རྣམས་ཀྱིས་བསྟན་པ་བསྐྱངས། དེ་ནས་དབོན་སྟོན་སྐྱེར་སྒང་པ་དང་གཉན་སྟོན་
སྦས་ པའི་ སངས་ རྒྱས། ཆོས་ རྗེ་ སངས་ རྒྱས་ སྟོན་ པ། བསམ་ སྡིངས་ པ་ གཞོན་ནུ་གྲུབ།
མཁས་གྲུབ་གཙང་མ་ཤངས་སྟོན། ཁྱུང་པོ་ཚུལ་ཁྲིམས་མགོན་པོ་སོགས་ཀྱིས་ཤངས་པའི་
བསྟན་པ་མཆོག་ཏུ་དར་བར་མཛད། གྲུབ་མཐའ་ གཞན་ གྱི་ གང་ ཟག་རྣམས་ཀྱིས་ཀྱང་
ཉམས་ལེན་མཛད་པ་མང་། འོན་ཀྱང་དེང་གི་སྐབས་སུ་ཤངས་པའི་མིང་འཛིན་བླ་མའམ་
དགོན་ སྡེ་ ཇི་ ཡོད་ནི་ཆ་མ་འཚལ། ཟབ་ལམ་ནི་གུ་ཆོས་དྲུག་སོགས་ཤངས་ཆོས་རྣམས་
ཀྱི་འཆད་ཉན་གྱི་རྒྱུན་ནི་གྲུབ་མཐའ་གཞན་ལ་ཡོད་མེད་ཇི་ལྟར་ཡང་། ཇོ་ནང་གི་བསྟན་
འཛིན་སྐྱེས་ཆེན་རྣམས་ལ་བཞུགས་ངེས་པར་སྣང་ངོ༌། །
153



ས་མཐོའི་ བུ་མོ།
སྔ་འགྱུར་བཀའ་མའི་བྱུང་རིམ་གྱི་ངོ་སྤྲོད་མདོར་
བསྡུས།
ཚེ་རིང་སྒྲོལ་མ། །
བཀའ་མ་ཕྱོགས་སྒྲིག་ཐེངས་དང་པོ།
དེ་ཡང་བཀའ་མ་ཕྱོགས་སྒྲིག་ཐེངས་དང་པོ་གནང་མཁན་རྒྱལ་སྲས་གཞན་ཕན་
འོད་ཟེར་མཆོག་ནི། རབ་བྱུང་བཅུ་གསུམ་པའི་ལྕགས་སྤྲེལ་སྤྱི་ལོ་༡༨༠༠ལོར་མདོ་ཁམས་
ཟླ་རྒྱལ་འཕེན་ཕྱུག་གི་ཞོལ་དུ། ཡབ་ དགེ་རྩེའི་ རིགས་ཚེ་དབང་ནོར་བུ་དང་། ཡུམ་ཀརྨ་
སྒྲོན་གཉིས་ཀྱི་སྲས་སུ་སྐུ་འཁྲུངས་ཏེ། སྔགས་ སྟོན་སྨོན་ལམ་དར་རྒྱས་ལས་ཡི་གེ་དང་།
བརྡ་སྤྲོད་སྙན་ངག རྩིས་རིག ཡོན་ཏན་མཛོད་སོགས་གཞུང་བཤད་དུ་མ་གསན། རྫོགས་
ཆེན་ མཁན་པོ་ པདྨ་ བཀྲ་ཤིས་ ལས་ གསོལ་ བཞིའི་ ལས་ ཀྱིས་ བསྙེན་ པར་ རྫོགས། མདོ་
ཁམས་རྫོགས་ཆེན་དགོན་དུ་ཕེབས་པར་ རྗེ་འདིའི་དག་སྣང་ལ། རྒྱ་གར་གྱི་པཎ་ཆེན་ཤྲཱི་
སིདྷ་བཞུགས་ པ་ཞིག་གཟིགས་ས་དེར། རྫོགས་ཆེན་ཤྲཱི་ སིདྷ་ཆོས་གྲྭ་ཆེན་མོའི་བཤད་གྲྭ་
རྫོགས་སྤྲུལ་བཞི་པ་མི་འགྱུར་ནམ་མཁའི་རྡོ་རྗེ་དང་ལྷན་དུ་གསར་བསྐྲུན་གནང་སྟེ། འདུལ་
བ་གཞི་གསུམ་གྱི་ ཕྱག་ལེན་གཞིར་བཞག་ཐོག སྔ་འགྱུར་ནང་རྒྱུད་སྡེ་གསུམ་གཙོ་བོར་
གྱུར་ པའི་ མདོ་ སྔགས་ རིག་གནས་དང་བཅས་པའི་བཤད་རྒྱུན་ བཙུགས་ཏེ། མཁན་རབ་
དང༌པོ་རྒྱལ་ སྲས་ གཞན་ ཕན་འོད་ཟེར་མཆོག་གིས་ གནང་། དེ་ནས་རིམ་པར་བརྒྱུད་པ་
དཔལ་སྤྲུལ་འཇིགས་མེད་ཆོས་ཀྱི་དབང་པོ་དང་། མཁན་ཆེན་པདྨ་རྡོ་རྗེ། འཇམ་མགོན་མི་
ཕམ་རིན་པོ་ཆེ་དང་། གཞན་ཕན་ཆོས་ཀྱི་སྣང་བ་སོགས་ཀྱིས་སློབ་བརྒྱུད་ཡང་བརྒྱུད་དང་
154



སྤྱིའི་དེབ་གྲངས་གཉིས་པ།
བཅས་པས་འཛམ་གླིང་ཐ་གྲུ་གང་སར་ཁྱབ་པའི་འཕྲིན་ལས་མཛད། ཁྱད་པར་དུ་སྔ་འགྱུར་་
བཀའ་མའི་དབང་ལུང་དང་དཔེ་རྒྱུན་རྣམས་ནི། རྗེ་འདི་ཉིད་ཀྱི་བཀའ་དྲིན་ཁོ་ན་ལས་མ་
ཉམས་པར་བྱུང་བ་ཞིག་སྟེ། ཁོང་རྫོགས་ཆེན་དུ་བཞུགས་སྐབས་མནལ་ལམ་ཞིག་དུ་སློབ་
དཔོན་ པད་ མའི་ གསུང་ དངོས་ཡིན་ཟེར་ པའི་གླེགས་ བམ་ཞིག་རྙེད་ པ་རྨིས། ཕྱིར་ནང་
གྲོགས་མཆེད་རྣམས་ལ་གུ་རུ་རིན་པོ་ཆེའི་གསུང་བཀའ་མའི་ཡིག་ཆ་ཡོད་མེད་དྲི་རྩད་
གནང་བ་ལ། སྔར་མན་ངག་ལྟ་ཕྲེང་རྩ་འགྲེལ་ཞིག་ཡོད་ཀྱང་ད་ལྟ་དཔེ་སྟོར་ནས་ཡུན་རིང་
སོང་ཞེས་ཟེར། ཁོང་ནས་དཔེ་ མཛོད་རྣམས་ སུ་བཙལ་ན་རྙེད་རྒྱུ་ ཡོད་དམ་དགོངས་ཏེ་
བཙལ་ཀྱང་མ་རྙེད། ཕྱིས་ཆོས་ཁྲིའི་འོག་གི་ས་རྡུལ་རྣམས་བསལ་ཏེ། གད་དར་བྱས་པའི་
ཁྲོད་མན་ངག་ལྟ་ཕྲེང་གི་དཔེ་ཆ་རྙེད་པ་ཞིབ་གཟིགས་གནང་བས། ཚིག་དོན་ཕུན་སུམ་
ཚོགས་ པར་གཟིགས་ཏེ་ངེས་ཤེས་ཐུན་མོང་མིན་པ་ཞིག་འཁྲུངས། དེའི་རྐྱེན་གྱིས་རྒྱལ་
བསྟན་ སྤྱི་དང་བྱེ་ བྲག་ སྔ་འགྱུར་བཀའ་མའི་ གཞུང་རྣམས་ཕྱོགས་སྒྲིག་བྱེད་རྒྱུའི་ཐུགས་
འདུན་དྲག་པོ་ཞིག་བྱུང་བ་རྒྱུན་ཆགས་སུ་ཡོད་པའི་ཐོག ལྷ་ལུང་པད་རི་དགོན་པའི་རིག་
འཛིན་པདྨ་དབང་རྒྱལ་རྡོ་རྗེས་སྐུ་གསུང་ཐུགས་རྟེན་གཙོ་བོར་གྱུར་པའི་དངོས་རྫས་དུ་མའི་
འབུལ་བ་དང་བཅས་ཏེ། སྔ་འགྱུར་བཀའ་མའི་དབང་ལུང་དང་དཔེ་རྒྱུན་རྣམས་ཕྱོགས་བསྡུ་
བྱེད་པར་ཡང་ཡང་བསྐུལ་བ་དང༌། ཀོང་ཡུལ་ང་ཕོད་མི་རྗེའི་གདུང་རྒྱུད་ཟླ་བ་ཚེ་བརྟན་
རྒྱལ་པོས་ཀྱང་བསྐུལ་མ་ཞུས། སླད་ནས་ཨོ་རྒྱན་སྨིན་གྲོལ་གླིང་གི་གདུང་འཛིན་ཁྲི་རབ་
དྲུག་པ་འགྱུར་མེད་སངས་རྒྱས་ཀུན་དགའི་ཞལ་སྔ་ནས་ཀྱང་ཡང་ ཡང་ བསྐུལ་བ་དང༌།
རྒྱུན་པར་མནལ་ལམ་དུ་མ་ཡུམ་དེ་ཡིན་སྙམ་པའི་བུད་མེད་ཅིག་གིས། སྔ་འགྱུར་རྡོ་རྗེ་ཐེག་
པའི་བསྟན་ལ་རི་མོར་གྱིས་ཤིག་ཅེས་བརྡས་བསྐུལ་བ་ཡང་ཡང་བྱུང་བ་བཅས་ཀྱིས། སྔ་
འགྱུར་ བཀའ་ མའི་ དཔེ་ རྒྱུན་རྣམས་ དབུས་ གཙང་ ཁམས་ གསུམ་ནས་ རྙེད་ པ་ ཀུན་ཏུ་
བཞུགས་པའི་དཔེ་ལུང་གི་རྒྱུན་རྣམས་ཕྱོགས་གཅིག་ཏུ་བསྡུས་ཏེ་འཆད་སྤེལ་མཛད། དེ་
ནས་དཔེ་རྣམས་ཤིང་པར་ལ་བརྐོས་ཏེ་དགུང་གྲངས་ལྔ་བཅུ་རྩ་ལྔ་པ་རབ་བྱུང་བཅུ་བཞི་
པའི་ཤིང་ཡོས་སྤྱི་ལོ་༡༨༥༥ལ་ཞི་བར་གཤེགས་སོ། །དེ་ཡང་རྒྱལ་སྲས་གཞན་ཕན་འོད་
ཟེར་ དགུང་གྲངས་བཞི་བཅུ་ཞེ་གཅིག་པ་བོད་ རབ་བྱུང་བཅུ་བཞི་པའི་ལྕགས་བྱི་སྤྱི་ལོ་
155



ས་མཐོའི་ བུ་མོ།
༡༨༤༠ལོའི་བོད་ཟླ་གསུམ་པའི་མར་ངོའི་ རྫོགས་པ་དང་པོར། རེས་གཟའ་ལྷག་པ། སྐར་
མ་སྒྲུབས། འཕྲོད་སྦྱོར་རྒྱལ་མཚན་སོགས་ཀྱི་དུས་ཚེས་དགེ་བའི་ཉིན་སྔ་འགྱུར་བཀའ་མ་
ཐེངས་དང་པོ་ཤིང་པར་ལ་བརྐོས་པའི་ལས་འགོ་བརྩམས་ཏེ། དེའི་འགན་འཁུར་དོ་དམ་པ་
ནི་པདྨ་ དགེ་འདུན་ གྲགས་པ། པར་གཞི་ བྲི་མཁན་དགེ་ སློང་མདོ་སྔགས་བསྟན་འཛིན།
ཞུས་དག་པ་བླ་མ་འཇམ་དབྱངས་དང་། སངས་རྒྱས་བསྟན་འཛིན་སོགས་ཀྱིས་བགྱིས་ཤིང་། པར་
བརྐོ་མཁས་པ་ཀླུ་རྒྱལ། ཀླུ་ཕྱུག་སོགས་ཁྱོན་མི་བཅུ་གསུམ་གྱིས་ལོ་དྲུག་རིང་བརྐོས་པའི་
ཚེ། ལས་ཀ་སྤྱིའི་འགན་འཛིན་པ་རྗེ་ཁོང་གི་ཉེ་གནས་དགེ་སློང་པདྨ་དར་རྒྱས་དང་། དཀར་
ཆག་བྲི་བ་པོ་རྗེ་དེ་ཉིད་ཀྱི་སློབ་མ་པདྨ་དམ་ཆོས་འོད་ཟེར་གྱིས་བགྱིས་ཏེ། བོད་རབ་བྱུང་
བཅུ་བཞི་པའི་ཤིང་སྦྲུལ་སྤྱི་ལོ༡༨༤༥ལོར་ལེགས་གྲུབ་བྱུང་བ་ལ། རྩ་བའི་ས་བཅད་གཅིག་
སྟེ་ཆོག་འཕྲིན་སྐོར་གཙོ་བོར་བྱས་པའི་པོ་ཏི་དགུ་ལ། ཚོས་ཚན་ ༨༩ལྡེབ་གྲངས་སུམ་སྟོང་།
ཡིག་འབྲུ་བྱེ་བ་གཉིས་དང་ཆིག་འབུམ་སུམ་ཁྲི་ཙམ་ཞིག་ཡོད་པར་མངོན།
བཀའ་མ་ཕྱོགས་སྒྲིག་ཐེངས་གཉིས་པ།
རྒྱ་སྤྲུལ་པདྨ་མདོ་སྔགས་བསྟན་འཛིན་ནི། བོད་རབ་བྱུང་བཅུ་བཞི་པའི་ལྕགས་སྟག་
སྤྱི་ལོ༡༨ ༣༠ལོར་རྒྱལ་མོ་ཚ་བའི་རོང་དུ་སྐུ་འཁྲུངས་ཏེ་ཡི་གེ་འབྲི་ཀློག་དང་ ལུགས་ ཀྱི་
བསྟན་ བཅོས་རྣམས་ ཀྱང་ བརྡ་ བསྟན་ པ་ ཙམ་ གྱིས་ མཁྱེན་ པར་ གྲགས། དགུང་ལོ་བཅུ་
གཉིས་པར་ཆོས་གྲོགས་འགའ་དང་ལྷན་དུ། རྒྱལ་བ་དཔལ་ཡུལ་བའི་གདན་སར་ཕེབས་
པར་སི་ཏུ་པདྨ་ཉིན་བྱེད་དབང་པོ་དང་། རྫོགས་སྤྲུལ་བཞི་པ་མི་འགྱུར་ནམ་མཁའི་རྡོ་རྗེ་
རྣམ་ གཉིས་ དགོངས་མཐུན་ གྱིས། རིག་ འཛིན་ ཀུན་ བཟང་ཤེས་ རབ་ ཀྱིས་རྣམ་སྤྲུལ་དུ་
བཀའ་རྟགས་གནང་། ལྷ་ རི་འོད་ གསལ་ སྒང་དུ་ རྗེ་གོང་མའི་ཁྲི་ལ་མངའ་གསོལ་ཞུས།
དགུང་ལོ་ཉེར་གཉིས་པ་ལྕགས་ཕག་ལོ་སི་ཏུ་པདྨ་ཉིན་བྱེད་དབང་པོས་མཁན་པོ་དང་།
ཀོང་སྤྲུལ་ཡོན་ཏན་རྒྱ་མཚོས་ལས་སློབ་གནང་སྟེ་བསྙེན་པར་རྫོགས་ཏེ་མཚན་ཀརྨ་ཀུན་
བཟང་བསྟན་འཛིན་ཞེས་གསོལ། དེ་ནས་འཇམ་མགོན་མཁྱེན་ཀོང་གཉིས་གཙོ་བོར་གྱུར་
པའི་བཤེས་གཉེན་མང་པོའི་ཞབས་ལ་གཏུགས་ཏེ། མདོ་ སྔགས་སྤྱི་དང་ཁྱད་པར་དུ་སྔ་
156



སྤྱིའི་དེབ་གྲངས་གཉིས་པ།
འགྱུར་བཀའ་མ་གཙོ་བོར་གྱུར་པའི་སྨིན་གྲོལ་ཟབ་རྒྱས་ཀྱི་གདམས་པ་མང་པོ་གསན། དེ་
ནས་སྔ་འགྱུར་བཀའ་མའི་དབང་ལུང་ཚར་བརྒྱད་གནང་སྟེ་བསྟན་པའི་རྒྱུན་མི་ཉམས་པར་
མཛད། གཞན་ ཡང་ བཀའ་ བརྒྱད་ བདེ་ འདུས། བླ་མ་དགོངས་འདུས། ཀར་ གླིང་ ཞི་ ཁྲོ།
བཀའ་ བརྒྱད་ གསང་ རྫོགས། རཏ་ གླིང་། གནམ་ཆོས། དགོངས་ པ་ ཟངས་ ཐལ། འཇའ་
ཚོན་ པོད་ དྲུག བྱང་ གཏེར། སྙིང་ ཐིག་ ཡ་ བཞི། མཛོད་བདུན། རིན་ ཆེན་ གཏེར་ མཛོད་
སོགས་དབང་ལུང་མང་པོ་གནང་། དར་ཐང་མདོ་སྔགས་བཤད་སྒྲུབ་གླིང་གསར་འདེབས་
མཛད་པ་དང༌། དཔལ་ཡུལ་མ་དགོན་དུ་བཀའ་མ་མདོ་སྒྱུ་སེམས་གསུམ་གྱི་བཤད་པ་དང་།
བཀའ་མའི་སྒྲུབ་མཆོད་དཀྱིལ་འཁོར་ སུམ་ཅུ་ཙམ་གསར་ འཛུགས་གནང་བ། སྔ་འགྱུར་
བཀའ་མ་ཐེག་རིམ་དགུའི་རྒྱུད་གཞུང་དང་འཕྲིན་ཆོག་མཐའ་དག་བསྡུ་རུབ་གནང་སྟེ།
དཔལ་ཡུལ་རྣམ་རྒྱལ་བྱང་ཆུབ་གླིང་དུ་ཤིང་པར་ལ་བཀོད་དེ། དཔེ་ལུང་གི་རྒྱུན་རྣམས་
སྤེལ་ བ་ སོགས་ ཀྱི་ བཀའ་དྲིན་ བླ་ན་མེད་ པ་ བསྐྱངས་མཐར། དགུང་ གྲངས་དྲུག་ཅུ་ རེ་
གསུམ་པ་བོད་རབ་བྱུང་བཅོ་ལྔ་པའི་ཆུ་འབྲུག་སྤྱི་ལོ༡༨༩༢ལོའི་སྣོན་ཟླའི་ཚེར་ཉེར་གཅིག་
ལ་ཞི་བར་གཤེགས་སོ།།
དེ་ཡང་རྒྱལ་སྲས་གཞན་ཕན་མཐའ་ཡས་ཀྱིས་བཀའ་མ་ཕྱོགས་སྒྲིག་ཐེངས་དང་པོ་
གནང་སྟེ་ལོ་སུམ་ཅུ་འདས་པ། བོད་རབ་བྱུང་བཅོ་ལྔ་པའི་ཤིང་ཁྱི་སྤྱི་ལོ་༡༨༧༤ ལོར་རྗེ་འདི་
ཉིད་དགུང་ལོ་བཞི་བཅུ་ཞེ་ལྔ་ལ་ཕེབས་པའི་ཚེ། བཀའ་མ་ཕྱོགས་སྒྲིག་དང་ཤིང་པར་ལ་
བརྐོ་རྒྱུའི་ལས་ཀ་དབུ་འཛུགས་གནང་། སྤྱི་ཁྱབ་ལས་ཀའི་འགན་འཛིན་པ་རྫོང་ནང་དབོན་
པོ་ ཀུན་བཟང་ འགྱུར་མེད་རྡོ་ རྗེ་ དང་། ཉེ་གནས་མཁྱེན་རབ་འོད་ཟེར། དབོན་པོ་དཔལ་
འབྱོར་རྣམས་ཀྱིས་བགྱིས་ཤིང་། པར་ཡིག་འབྲི་བའི་འགོ་འཛིན་རྨུགས་སངས་གནས་རྒྱབ་
བླ་མ་དོན་གྲུབ་ཆོས་འཕེལ་དང་། བླ་མ་ཀུན་བཟང་ཆོས་འཕེལ་སོགས་ཀྱིས་མཛད། པར་
ཡིག་སྔ་ཕྱིའི་ཞུས་དག་པ་མཁན་ཆེན་ཐུབ་བསྟན་རྒྱལ་མཚན་འོད་ཟེར་དང་། རྨུགས་སངས་
མཁན་པོ་པདྨ་ཤེས་རབ་བཟང་པོ། ཀུན་བཟང་དཔལ་འབྱོར། རྫོང་ནང་ཀུན་བཟང་འགྱུར་
མེད་སོགས་ཀྱིས་གནང་། ཕྱིས་སུ་ཐུབ་བསྟན་ཆོས་ཀྱི་གླང་པོས་ཀྱང་ཞུ་དག་དང་མཐུན་
རྐྱེན་ཅི་རིགས་མཛད་པ་བཅས་ཀྱིས་པོ་ཏི་བཅོ་ལྔ་ཙམ་གྲུབ། དེ་ནས་ཤིང་པར་བརྐོ་རྒྱུ་འཕྲོ་
157



ས་མཐོའི་ བུ་མོ།
ཅན་དུ་གྱུར་ཏེ་ལུས་པ་སྒྱུ་འཕྲུལ་ཕྲ་མོ་དྲུག་ཅུའི་སྐོར་དང་། གཞན་ཡང་བཀའ་མའི་ཁོངས་
གཏོགས་ཀྱི་པོ་ཏི་བཅུ་ཙམ་སྔར་གྱི་ཁ་སྐོང་གི་ཚུལ་དུ། ཡང་སྲིད་རིན་པོ་ཆེ་ཀརྨ་ཐེག་མཆོག་
སྙིང་པོས། སྐུ་གོང་མའི་ཕྱག་བཞེས་མཇུག་སྐྱོང་གི་ཚུལ་དུ་གསར་བསྐྲུན་གནང་སྟེ་ཁྱོན་
བསྡོམས་ པོ་ཏི་ཉེར་ ལྔ་ཤིང་ པར་ལ་བརྐོས། རྗེ་འདི་ཉིད་ ཀྱིས་ཕྱོགས་སྒྲིག་གནང་བའི་
བཀའ་མ་པོ་ཏི་ཉེར་ལྔའི་བདག་ཉིན་ཅན་འདི་ལ། བསྒྲིགས་སྟངས་གོ་རིམ་ནི་སྔར་གྱི་རྒྱལ་
སྲས་གཞན་ཕན་མཐའ་ཡས་ལྟར། ནང་དོན་ས་བཅད་ལ་ཆོག་ཕྲིན་དང་གཞུང་པོད་གཉིས་
སུ་ཕྱེས་ཏེ། གཞུང་པོད་ཅེས་པ་གཞུང་དང་མན་ངག་ཕྲན་ཚེགས་སྐོར་གཙོ་བོར་གྱུར་པ་པོ་
ཏི་ བཅུ་ དྲུག་ གསར་ སྣོན་ མཛད་ པ་ ལ་ ཆོས་ ཚན་ ༡༩༣ལྡེབ་ གྲངས་ ༨༩། ༢ཡིག་ འབྲུ་
༦༣༥༥༩༢༠ཙམ་བཞུགས་པའོ།། །
བཀའ་མ་ཕྱོགས་སྒྲིག་ཐེངས་གསུམ་པ།
བདུད་འཇོམས་འཇིགས་བྲལ་ཡེ་ཤེས་རྡོ་རྗེ་ནི་ཀགནམ་རྒྱལ་པོའི་བརྒྱུད་པ་ཡབ་
ནོར་བུ་བསྟན་འཛིན་དང༌། ཡུམ་རྣམ་རྒྱལ་སྒྲོལ་མ་གཉིས་ཀྱི་སྲས་སུ་བོད་རབ་བྱུང་བཅོ་ལྔ་
པའི་ཤིང་འབྲུག་ སྤྱི་ལོ༡༩༠༤ ལོར་པདྨ་བཀོད་ཀྱི་ཉེ་འདབས་སུ་སྐུ་འཁྲུངས། ཡི་གེ་འབྲི་
ཀློག་དང་ཆོ་གའི་ལས་རིམ་རྣམས་སྔོན་སྦྱངས་ཀྱི་མཐུས་བརྡ་བསྟན་པ་ཙམ་གྱིས་མཁྱེན།
དགུང་གྲངས་བཅུ་གསུམ་པར་གུ་རུ་ཡབ་ཡུམ་དང་ཞལ་མཇལ་ཏེ་ཟབ་གཏེར་གྱི་བཀའ་
བབས་པ་དེ་ནས་བཟུང་དག་པའི་སྣང་བ་འབྱམས་སུ་ཀླས། རྟོགས་ལྡན་བསྟན་པ་རབ་རྒྱས་
མདུན་རྫོགས་པ་ཆེན་པོ་ཀློང་ཆེན་སྙིང་ཐིག་ཡ་བཞིའི་དབང་ལུང་དང་། ལུང་རྟོགས་བསྟན་
པའི་ཉི་མའི་ཞལ་ནས་བརྒྱུད་པའི་རྫོགས་ཆེན་སྙན་རྒྱུད་བཅས་པ་གསན། རི་བོ་ཆེའི་རྗེ་
དྲུང་ བྱམས་ པའི་ འབྱུང་གནས་མདུན། རྒྱལ་བའི་བཀའ་འགྱུར་ རིན་པོ་ཆེའི་བཀླག་ལུང་
དང༌། གདམས་ ངག་ མཛོད། རྒྱུད་བཅུ་བདུན། སྙིང་ ཐིག་ ཡ་ བཞི་ སོགས་ གསན། སྔགས་
བཙུན་དགེ་འདུན་རྒྱ་མཚོའི་མདུན་པད་གླིང་གཏེར་ཆོས་དང་མཛོད་བདུན་སོགས་དང༌།
ཕན་བདེའི་འོད་ཟེར་མདུན། སྔ་འགྱུར་བཀའ་མ་དང་། བླ་མ་དགོངས་འདུས། གསང་སྙིང་
ཟུར་པའི་བཤད་རྒྱུན། སྙིང་ཐིག་ཡ་བཞི་སོགས་ཟབ་ཆོས་དུ་མ་གསན། གངས་ཅན་བསྟན་
158



སྤྱིའི་དེབ་གྲངས་གཉིས་པ།
འགྲོ་སྤྱིའི་བདེ་རྩར་དམིགས་ཏེ་ཀོང་པོ་བུ་ཆུ་ལྷ་ཁང་ཉམས་གསོ་མཛད་པ་དང་། གཞན་
ཡང་ བླ་ མ་ གླིང་ སྒྲུབ་ སྡེ་ དང་ དཔལ་ རིའི་ གཙུག་ལག་ ཁང་ དང༌། ཀ་སྦུག་ཟངས་མདོག་
དཔལ་རི་དང་སྒོམ་གྲྭ་སོགས་ཆོས་སྡེ་མང་པོ་གསར་བསྐྲུན་གནང་སྟེ། བཤད་སྒྲུབ་ཀྱི་
རྒྱུན་བཙུགས་པ་སོགས་བཀའ་དྲིན་བླ་ན་མེད་པ་བསྐྱངས། སྔ་འགྱུར་བཀའ་མའི་དཔེ་རྒྱུན་
དང་སྨིན་གྲོལ་གྱི་རྒྱུན་རྣམས་དིལ་འགོ་མཁྱེན་བརྩེ་རིན་པོ་ཆེ་དང་དགོངས་མཐུན་གྱིས་
བསྡུ་རབ་མཛད་དེ་དཔེ་ལུང་གི་རྒྱུན་སྤེལ་ཏེ། དགུང་ལོ་བརྒྱད་ཅུ་གྱ་གསུམ་པ་རབ་བྱུང་
བཅུ་བདུན་པའི་མེ་ཡོས་སྤྱི་ལོ༡༩༨༧ལོར་ཞི་བར་གཤེགས། །
ཁོང་གིས་ཕྱོགས་སྒྲིག་མཛད་པའི་བཀའ་མ་འདིར་རྩ་གཞུང་དང་རྒྱབ་ཆོས་ཏེ་རྩ་
བའི་ས་བཅད་གཉིས། རྩ་གཞུང་གི་ཁོངས་སུ་སྔར་རྒྱལ་སྲས་གཞན་ཕན་མཐའ་ཡས་ཀྱིས་
སྒྲིག་པ་ཆོག་ཕྲིན་དང་། དེའི་རྗེས་རྒྱ་སྤྲུལ་པདྨ་མདོ་སྔགས་བསྟན་འཛིན་གྱིས་ཁ་སྣོན་བྱས་
པ། གཞུང་པོད་སྐོར་གཉིས་ལ་བཀའ་མ་རྩ་གཞུང་ཞེས་ས་བཅད་དུ་བཞག་གནང་བ་དང་།
མདོ་སྒྱུ་སེམས་གསུམ་གྱི་རྒྱུད་འགྲེལ་སྐོར་གཙོ་བོར་གྱུར་པའི་ས་བཅད་གསར་པ་ཞིག་
མཛད་དེ། དེ་ལ་རྒྱབ་ཆོས་ཞེས་མཚན་གསོལ་ཏེ་ཁ་སྣོན་མཛད་པ་ལ། པོད་སུམ་ཅུ་སོ་
གསུམ། ཆོས་ ཚན་ ༡༨༦། ལྡེབ་ གྲངས་ ༨༩༥། ཡིག་ འབྲུ་ ༩༨༨༠༨༠ལྷག་ ཙམ་ ཞིག་ ཡོད།
སྒྲིག་སྟངས་ནི་ཐེག་པ་རིམ་དགུའི་གོ་རིམ་མ་འཆོལ་བར་སྔ་མ་ལྟར་མཛད་དེ། སྔར་གྱི་པོད་
ཉེར་ལྔ་བཅས་ཁྱོན་བསྡོམས་པོད་༥༨ལས་གྲུབ་པ། ལག་བྲིས་སྤུས་ལེགས་ཤིག་དེང་སྐབས་
མཇལ་རྒྱུ་ཡོད་པ་འདི་ཡིན།
བཀའ་མ་ཕྱོགས་སྒྲིག་ཐེངས་གསུམ་པའི་ཁ་གསབ་ཇི་ལྟར་བྱུང་བ། །
མགོ་ལོག་མཁན་པོ་མུན་སེལ་རིན་པོ་ཆེ་ནི་མདོ་སྨད་རྨ་རྫ་སྒང་གི་མངའ་ཁོངས།
དར་གྱི་རུ་ཁྲ་ཕྱུག་མོའི་མདུན་ཞོལ་དུ། ཡབ་སྨུག་པོ་གདོང་གི་རིགས་ཁང་གསར་སྔོ་ལོ་
དང༌
། ཡུམ་བྱེ་ཆུང་བཀྲ་ཤིས་སྐྱིད་གཉིས་ཀྱི་སྲས་སུ་བོད་རབ་བྱུང་བཅོ་ལྔ་པའི་མེ་འབྲུག་སྤྱི
ལོ་༡༩༡༦ལོར་སྐུ་འཁྲུངས། དགུང་ལོ་བདུན་ཙམ་ལ་སེ་ཤུལ་བླ་མ་ཆོས་སྐུ་ལས་ཡི་གེ་འབྲི་
ཀློག་བསླབ་པས་ཚེགས་མེད་ཀྱིས་མཁྱེན་ཏེ། ཁྲ་གླིང་དགོན་གྱི་བཤད་གྲྭར་ཞུགས་ཏེ་མདོ་
159



ས་མཐོའི་ བུ་མོ།
སྔགས་རིག་གནས་དང་བཅས་པའི་གཞུང་ལ་སྦྱངས། ཐུགས་རིག་རྣོ་ཞིང་བློ་གྲོས་ཀྱི་རྩལ་
ཆེ་བས་ཀུན་གྱིས་རྣམ་དཔྱོད་བཟང་བའི་ཚད་དུ་བརྩི་ བ་ཞིག་ཏུ་གྱུར། དེ་ནས་མཁན་པོ་
འཇམ་དཔལ་རྒྱ་མཚོའི་མདུན། སྙིང་ཐིག་སྔོན་འགྲོ་ཕྱི་ནང་འབུམ་ལྔ་བསགས་སྦྱང་དང་
བཅས་པ་གསན་ཏེ་ཉམས་བཞེས་མཛད། དེ་ནས་ཀཿཐོག་རྡོ་རྗེ་གདན་གྱི་ཆོས་སྡེ་ཆེན་པོའི་
བཤད་སྒྲུབ་ནོར་བུ་ལྷུན་པོར་ཕེབས་ཏེ། ལོ་ལྔ་རིང་མཁན་པོ་ཨོ་རྒྱན་བསྟན་འཛིན་སོགས་
ཀྱི་མདུན་ནས། རྒྱལ་བ་ཀཿཐོག་པའི་བཞེད་སྲོལ་ལྟར་མདོ་སྔགས་བཞུང་ལུགས་ཀུན་ལ་
གསན་བསམ་མཛད་པས་མཁྱེན་རྟོགས་ཀྱི་རྩལ་རྒྱས། དེ་ནས་ སྨྱོ་ཤུལ་ལྗོན་པ་ལུང་དུ་
ཕེབས་ཏེ་མཁན་པོ་ངག་ཆུང་མདུན་ནས། འོད་གསལ་རྫོགས་པ་ཆེན་པོའི་གཞུང་བཤད་
མན་ངག་དང་བཅས་པ་མཐའ་དག་བུམ་པ་གང་བྱོའི་ཚུལ་དུ་གསན། ཕྱག་སྤྲུལ་པདྨ་
ཕྲིན་ལས་རྒྱ་མཚོའི་མདུན་རིན་ཆེན་གཏེར་མཛོད། བཀའ་མ་མདོ་སྒྱུ་སེམས་གསུམ་གྱི་སྨིན་
གྲོལ་རྒྱབ་རྟེན་དང་བཅས་པ་གསན། སྤྲུལ་སྐུ་རྡོ་རྗེ་དགྲ་འདུལ་ལས་གཏེར་གསར་དབང་
ལུང་སོགས་གསན་པ་དང་། གཞན་ ཡང་འཇུ་དབོན་སྤྲུལ་ཨོ་རྒྱན་བསྟན་འཛིན། ཀཿཐོག་
དབོན་སྤྲུལ། དངུལ་ མཁར་མཁན་པོ་ཤེས་རབ། སྒོ་ སྤུས་མཁན་པོ་ཚེ་རིང་། མཁྱེན་བརྩེ་
ཆོས་ཀྱི་བློ་གྲོས་སོགས་མདུན་བཀའ་ གཏེར་ མདོ་ སྔགས་ རིག་གནས་དང་ བཅས་ པར་
གསན་ བསམ་ དཔྱིས་ ཕྱིན་ པར་ མཛད། དེ་ ནས་ བོད་ རབ་ བྱུང་ བཅུ་ དྲུག་ པའི་ ཤིང་ བྱི་
༡༩༨༤ ལོར་འགོ་ལོག་སྤང་འཁོར་ཤང་སྟོད་ཆོས་འཁོར་པདྨའི་ཐང་དུ། གཙུག་ལག་ཁང་
རྟེན་བརྟེན་ པར་ བཅས་པ་གསར་ བཞེངས་གནང་ སྟེ། མཚན་ཐུབ་བསྟན་བཀྲ་ཤིས་ཆོས་
འཁོར་གླིང་ཞེས་གསོལ། དགོན་པའི་གོང་དུ་བཤད་གྲྭ་བཙུགས་ཏེ་གྲྭ་བཙུན་ལྔ་བཅུ་ཙམ་
ལ་མདོ་སྔགས་གཞུང་ལུགས་ཀྱི་བཤད་པ་དང་། སྒྲུབ་གྲྭ་བ་བཅུ་རྒྱུན་འཇགས་ཀྱིས་བསྙེན་
སྒྲུབ་ཀྱི་སྲོལ་བཙུགས་པ་སོགས་མཛད། དེའི་གོང་དུ་བླ་མ་རིན་པོ་ཆེ་ཉིད་ཀྱི་ཐུགས་དམ་
ཉམས་བཞེས་གནང་སའི་གཟིམས་ཆུང་ཞིག་གསར་བསྐྲུན་གནང་སྟེ། ཕྱོགས་གང་ས་ནས་
ཕེབས་པའི་ཆོས་ཞུ་བའི་སྒར་ཆེན་ཞིག་ཆགས་པ་ལ་སྒོམ་མེད་འོད་གསལ་ཐང་ཞེས་མཚན་
གསོལ། སྐུ་གསུམ་མཚོན་བྱེད་ཀྱི་ཆོས་སྒར་ རིམ་པ་གསུམ་བཏབ་ཏེ། འོད་གསལ་རྫོགས་
པ་ཆེན་པོའི་གཞུང་བཤད་མན་ངག་སྨིན་གྲོལ་དང་བཅས་པས་མདོ་དབུས་ཁམས་གསུམ་
160



སྤྱིའི་དེབ་གྲངས་གཉིས་པ།
གྱི་སློབ་ཚོགས་ཁྲི་ལས་བརྒལ་བ་སྨིན་པར་མཛད་ནས། མཁན་པོ་བསྟན་པ་དར་རྒྱས་ལ་
བཤད་སྒྲུབ་ཀྱི་རྒྱུན་སྐྱོང་བར་ཞལ་བགོས་གནང་སྟེ། བོད་རབ་བྱུང་བཅུ་བདུན་པའི་ཆུ་བྱ་སྤྱི་
ལོ༡༩༩༣ལོའི་ཟླ་བ་བཅུ་གཉིས་པའི་ཚེས་བཅོ་ལྔ་ལ་ཞི་བར་གཤེགས་སོ།། །།
དེ་ཡང་ང་ཚོའི་ཞིབ་འཇུག་ཁང་གི་རྒན་ཀརྨ་བདེ་ལེགས་མཆོག གྲོགས་མཁན་པོ་
བསྟན་པ་དར་རྒྱས་དང་ལྷན་དུ། བོད་རབ་བྱུང་བཅུ་བདུན་པའི་ཆུ་སྤྲེལ་སྤྱི་ལོ་༡༩༩༣ལོའི་
ཟླ་བ་བཅུ་གཅིག་པའི་ཚེས་༡༥ཉིན་མགོ་ལོག་མུན་སེལ་ཆོས་སྒར་ནས་ཐོན་ཏེ། ཀ༔ཐོག་རྡོ་
རྗེ་གདན་གྱི་ཆོས་སྡེ་ཆེན་པོར་ཕེབས་ནས། མཁན་རིན་པོ་ཆེ་འཇམ་དབྱངས་ལེགས་བཤད་
བསྟན་ པའི་རྒྱལ་མཚན་མདུན། ཀ༔ཐོག་ མཆོག་ སྤྲུལ་ འཇམ་ དཔལ་ བསྟན་འཛིན་ དང་།
མཁན་པོ་བསྟན་པ་དར་རྒྱས་གཙོས་ལུང་རིགས་སྨྲ་བའི་དགེ་འདུན་པ་བརྒྱ་ཕྲག་ཙམ་དང་
ལྷན་དུ། སྔ་འགྱུར་བཀའ་མ་རྩ་གཞུང་དང་། ཆོག་ཕྲིན། གཞུང་པོད། རྒྱབ་ཆོས་དང་བཅས་
པ་བདུད་འཇོམས་རིན་པོ་ཆེས་ཕྱོགས་བསྒྲིགས་གནང་བ་གཞིར་བཞག་ཐོག དེར་མ་འདུས་
པ་ཁ་འཐོར་དུ་བཞུགས་པ་རྣམས་དང་། གཞན་ཡང་རྙིང་མ་རྒྱུད་འབུམ་སྡེ་དགེའི་པར་མ་
བཅས་ཀྱི་སྨིན་གྲོལ་ཞུས་སྐབས། རྙིང་རྒྱུད་སྡེ་དགེའི་པར་མར་མ་ཚུད་པ་འབྲུག་འཚམས་
བྲག་དགོན་གྱི་རྒྱུད་འབུམ་བྲིས་མའི་ནང་མང་པོ་ཡོད་པ་དང་། བཀའ་མ་བདུད་འཇོམས་
རིན་པོ་ཆེ་ཕྱོགས་སྒྲིག་གནང་བའི་ནང་མ་འཁོད་པ། ཁམས་ལུགས་མདོ་དབང་སྦྲང་རྩི་ཆུ་
རྒྱུན་དང༌། མདོ་དབང་རིན་ཆེན་ཕྲེང་བ་སོགས་གཞུང་པོད་སྐོར་དང་། གསང་སྙིང་འགྲེལ་
པ་དངུལ་དཀར་མེ་ལོང་དང་། དམ་ཚིག་གསལ་བཀྲའི་འགྲེལ་པ། སྒྱུ་འཕྲུལ་ཐུགས་ཐིགས་
འགྲེལ་པ་སོགས་མང་པོ་ཡོད་པ་མཐོང་བ་དང་། གཞན་ཡང་ཀཿཐོག་སི་ཏུའི་དཔེ་དཀོན་གྱི་
ཟིན་ཐོ་དང༌། མཁན་པོ་ལེགས་བཤད་འབྱོར་ལྡན་གྱི་གསན་ཡིག་སོགས་དཀར་ཆག་དང་
མཇལ་བས། དེང་སང་ཕྱོགས་སྒྲིག་ཟིན་པའི་བཀའ་མ་དང་རྒྱུད་འབུམ་གཉིས་སུ་མ་ཚུད་
པའི། དཔེ་དཀོན་མང་པོ་ཞིག་སྤྱི་ཚོགས་ཐོག་ཁ་འཐོར་ཏེ་གནས་པ་ཤེས་རྟོགས་བྱུང་། དེ་
རྣམས་ཟིན་ཐོ་ལ་བཀོད་དེ་ཆུ་བྱ་སྤྱི་ལོ་༡༩༩༣ལོའི་ཧོར་ཟླ་ལྔ་པའི་ཚེས་ཤར་ལ། མཁན་
མུན་སེལ་རིན་པོ་ཆེའི་ཞབས་དྲུང་དུ་ཕེབས་ཏེ། གོང་གི་ལོ་རྒྱུས་ཟིན་ཐོ་དང་བཅས་པ་སྙན་
ཞུ་ ཕུལ་བས། ཐུགས་ དགྱེས་ ཚུལ་ ཆེན་ པོས་ རྗེ་ ཉིད་ ཀྱི་ གཟིགས་ དཔེ་ཀློང་ཆེན་མཛོད་
161



ས་མཐོའི་ བུ་མོ།
བདུན། བཟང་གོས་ཀྱི་ན་བཟའ་གསོལ་བ་ཞིག་དཔེ་སྒྲོམ་དུ་བཞུགས་པ་དེ་གནང་སྟེ། དཔེ་
དཀོན་དེ་རྣམས་འཚོལ་བསྡུ་དགོས་ཚུལ་གྱི་ཞལ་ཏ་མང་པོ་གནང་། དེ་ནས་རྗེ་འདི་ཉིད་ཀྱི་
སློབ་མ་ཉག་རོང་བ་བླ་མ་ཚེ་རིང་རྒྱ་མཚོ་ཕེབས་འབྱོར་བྱུང་བ་ལ། ཁོང་གི་ཁུ་བོ་མཁན་པོ་
ཚུལ་ཁྲིམས་མཐར་ཕྱིན་མཆོག་རྒན་ཀརྨ་བདེ་ལེགས་ཀྱི་དཔེ་ཆའི་དགེ་རྒན་བརྒྱུད་ནས་
འབྲེལ་འདྲིས་ཟབ་ཏུ་ཕྱིན་ཏེ། གོང་གི་བཀའ་མའི་དཔེ་དཀོན་རྣམས་ཁ་འཐོར་དུ་གནས་
པའི་ལོ་རྒྱུས་ཞིབ་ཕྲའི་བཀའ་མོལ་གནང་རྗེས། ཁོང་ཡང་ལས་གཞི་དེ་ལ་མོས་པ་བྱུང་སྟེ་
དཔེ་དཀོན་དེ་རྣམས་འཚོལ་བསྡུ་བྱ་རྒྱུའི་འཆར་གཞི་བཟོས་ཏེ། དེ་དོན་བླ་མ་མུན་སེལ་རིན་
པོ་ཆེར་ཞུས་པས་ཐུགས་ དགྱེས་ཚུལ་ཆེན་པོས་བྱ་བ་དེ་རྣམས་ལེགས་འགྲུབ་ཡོང་བའི་
ཐུགས་སྨོན་བཟང་པོའི་མཚམས་སྦྱོར་དང་བཅས། ཐེབས་རྩའི་ཆེད་མི་དམངས་ཤོག་སྒོར་
༡༠༠༠དང༌། དར་ཉིན་མོ་བདེ་ལེགས་རེ། ཀཿཐོག་མཁན་པོ་འཇམ་དབྱངས་ལ་ཡང་དར་
ཉིན་མོ་བདེ་ལེགས་ཤིག་བསྐུར་གནང་སྟེ། བཀའ་སློབ་གནང་བ། གསང་ཆེན་སྔ་འགྱུར་
བའི་བསྟན་པའི་གཞི་དང༌ སྙིང་ པོར་ གྱུར་ པ། བཀའ་མདོ་སྒྱུ་སེམས་གསུམ་ཡུན་རིང་དུ་
གནས་ཐུབ་ན། སྔ་འགྱུར་བའི་བསྟན་པ་གནས་པ་ཡིན། འདི་ཉིད་ནུབ་ན་སྔ་འགྱུར་བའི་
བསྟན་པ་ནུབ་པ་རེད། དེ་ནི་དགོན་ཆུང་རེ་ཟུང་དང༌། གཏེར་ཆོས་རེ་ཟུང་ནུབ་པ་དང་འདི་
མི་འདྲ། དེང་སང་རྙིང་མར་ཁས་འཆེ་བ་མང་དག་ཅིག་གིས། བཀའ་མདོ་སྒྱུ་སེམས་གསུམ་
གྱི་མཚན་ཙམ་ཡང་སྨྲ་མི་ཤེས་པར། རང་ཉིད་དང་འབྲེལ་འདྲིས་ཆེ་བའི་གྲོང་ཆོག་པོ་ཏི་
འགའ་ཤས་དང༌། རྔ་རོལ་འབག་འཆམ་ཁོ་ན་ཤེས་པ་ཙམ་གྱིས་ཡིད་སེམས་ཁེངས་ཏེ་སྡོད་
པ་ལས། རྒྱུད་གཞུང་གི་མན་ངག་ཟབ་མོ་འདི་ལྟ་བུ་རྣམས་ལ་བློ་ཁ་ཙམ་ཡང་མ་ཕྱོགས་
པར། རང་སྣ་རང་གིས་བསུམ་སྟེ་སྡོད་པ་འདི་དག་ནི་ཧ་ཅང་ཡིད་མུག་གི་གནས་སུ་མཆིས།
བདུད་འཇོམས་འཇིགས་བྲལ་ཡེ་ཤེས་རྡོ་རྗེས་བཀའ་མའི་དཔེ་དཀོན་རྣམས་ཕྱོགས་སྒྲིག་
གནང་བའི་བཀའ་དྲིན་བསམ་གྱིས་མི་ཁྱབ་ཀྱང་། ཁོང་ལ་ཡུལ་དུས་ཀྱི་རྐྱེན་པས་དཔེ་མ་
འཛོམས། བོད་ཀྱི་ཆོས་སྡེ་གང་སར་འཐོར་ཏེ་གནས་པ་མང་པོ་ཞིག་ཡོད་པ་དེ་དག་པེ་ལུང་
གི་རྒྱུན་མ་ནུབ་པ་ཞིག་འབད་བརྩོན་བྱེད་དགོས་པ་ནི། སྔ་འགྱུར་བའི་བསྟན་ཞབས་སུ་
སྐྱེས་པ་ཚང་མར་འོས་འགན་ངེས་པར་ཡོད་གསུངས་ཏེ། བཀའ་མའི་དཔེ་དཀོན་རྣམས་
162



སྤྱིའི་དེབ་གྲངས་གཉིས་པ།
འཚོལ་བསྡུ་དང་ཁ་གསབ་བྱ་དགོས་ཚུལ་གྱི་བཀའ་སློབ་དུ་མ་གནང་སྟེ་ལོ་དེར་ཞི་བར་
གཤེགས། དེ་ནས་ཀཿཐོག་མཁན་པོ་འཇམ་དབྱངས་རྒྱལ་མཚན་གྱིས་ཐུགས་འགན་གཙོ་
བོར་ བསྣམས་ པ་ བརྒྱུད། རྒན་ ཀརྨ་ བདེ་ ལེགས་ དང༌། ཉག་ རོང་ བླ་ མ་ ཚེ་ རིང་ རྒྱ་ མཚོ་
གསུམ་ གྱིས་མདོ་དབུས་ ཁམས་གསུམ་དང་། བལ་པོ་སོགས་ས་ཆ་མང་པོར་ཕེབས་ཏེ་
འཚོལ་བསྡུ་བྱས་པ་ཁྱོན་པོ་ཏི་ལྔ་བཅུ་ལྷག་ཙམ་ཞིག་རྙེད་སོན་བྱུང་བ་རྣམས། ཀཿཐོག་ཏུ་
རྨུག་སངས་ཕྱོགས་ནས་བྲིས་པ་རྣམས་གདན་དྲངས་ཏེ་འབྲིར་བཅུག་པ་དང་། འགའ་ཤས་
ལྷ་ས་དང་ཁམས་རི་བོ་ཆེའི་ཕྱོགས་ཀྱི་བྲིས་པ་རྣམས་ལག་བྲིས་སུ་འབྲི་བཅུག་པ་རྣམས་
ཀཿཐོག་ཏུ་ཚེས་བཅུའི་དུས་སྟོན་ཆེད་དུ། མཁན་པོ་འཇམ་དབྱངས་རྒྱལ་མཚན་མཆོག་ནས་
སྦྱིན་བདག་གནང་སྟེ། བཀའ་མ་སྔ་ ཕྱིའི་དཔེ་རྣམས་ཕྱོགས་གཅིག་ཏུ་བསྡོམས་ཏེ་དཀར་
ཆག་གསར་རྩོམ་དང་ བཅས། པོད་བརྒྱ་ དང་ ཉི་ཤུ་ ཚར་བརྒྱ་ཐམ་པ་ པར་སྐྲུན་གནང་ཏེ་
བཀྲམ། དེའི་རྗེས་སུ་རྙེད་སོན་བྱུང་བ་མདོ་དབང་སྦྲང་རྩིའི་ཆུ་རྒྱུན་དཔེ་དག་པ་ཞིག་དང་།
དབུས་སྟོན་ཡེ་ཤེས་རྡོ་ རྗེའི་གསང་སྙིང་འགྲེལ་ཆེན་སོགས་པོ་ཏི་བཅུ་སྐོར་ཙམ་རྙེད་པ་
རྣམས་ཕྱོགས་བསྡོམས་ཀྱིས་པོ་ཏི་ལྔ་བཅུ་ང་ལྔ་ཅན་ཞིག་གི་འགྲོ་སོང་རྒན་ཀརྨ་བདེ་ལེགས་
དང་བླ་མ་ཚེ་རིང་རྒྱ་མཚོ་རྣམ་གཉིས་ནས་ཞུས་ཏེ། ལས་ཀའི་འགན་རྒན་ཀརྨ་བདེ་ལེགས་
ལགས་ཀྱིས་གནང་སྟེ། བདུད་འཇོམས་རིན་པོ་ཆེས་ཕྱོགས་སྒྲིག་གནང་བ་པོ་ཏི་ལྔ་བཅུ་རྩ་
བརྒྱད་ཀྱི་མཇུག་ཏུ། ཁ་ གསབ་ ཀྱི་ཚུལ་དུ་ཚར་བརྒྱ་ཐམ་པ་པར་བསྐྲུན་གནང་འདུག དེ་
རྗེས་སླར་ཡང་བཀའ་མ་སྔ་ཕྱི་ཀུན་གློག་ཀླད་ནང་དུ་བཅུག་པའི་འགྲོ་གྲོན་རྒན་ཀརྨ་བདེ་
ལེགས་དང་བླ་མ་ཚེ་རིང་རྒྱ་མཚོ་གཉིས་ནས་ཞུས། ལས་ཀའི་འགན་བྱ་བླ་མ་ཚེ་རིང་རྒྱ་
མཚོ་མཆོག་ནས་གནང་སྟེ། སཾ་བྷོ་ཊའི་ཡིག་གཟུགས་ཐོག་ཆ་ཚང་བཅུག་ཟིན་པ་རྣམས་ད་
ལྟ་ཞུ་དག་བྱེད་བཞིན་ཡོད་པ་ཐོས། འོན་ཀྱང་ད་དུང་མདོ་དབུས་ཁམས་གསུམ་གྱི་དགོན་
སྡེ་རྣམས་སུ་ཞིབ་ཕྲའི་སྒོ་ནས་བཙལ་འཚོལ་ཐུབ་ན། བཀའ་མའི་ཆོས་སྐོར་གྱི་དཔེ་རྙིང་
མང་ པོ་ད་དུང་རྙེད་རྒྱུ་ཡོད་ཚོད་འདུག་ཅེས། རྒན་ལགས་ ཀྱིས་ནམ་རྒྱུན་གསུང་བཞིན་
འདུག དེ་དག་ནི་གུས་མོའི་ལས་ཞོར་དུ་དཔེ་རྙིང་མྱུར་སྐྱོབ་སྐོར་གྱི་སློབ་ཚན་ཉན་པའི་ཟིན་
ཐོ་རྣམས་ཕྱོགས་གཅིག་ཏུ་བསྒྲིགས་པ་ཡིན། སྤྱིར་གུས་མོ་ཤེས་ཡོན་དམན་པའི་རྐྱེན་གྱིས་
163



ས་མཐོའི་ བུ་མོ།
ཚིག་སྦྱོར་སོགས་ལ་སྐྱོན་མང་དག་ཅིག་ཡོད་ངེས་པས་རྒྱ་ཆེའི་ཀློག་པ་པོ་རྣམས་ལ་དགོངས་
དག་ཞུ་རྒྱུ་ཡིན་།
164



སྤྱིའི་དེབ་གྲངས་གཉིས་པ།
རྔོག་དང་རྡོག་གི་ཁྱད་པར་ལས་འཕྲོས་པའི་གཏམ།
ཚེ་རིང་ཆོས་སྒྲོན།
དེ་ཡང་དུས་རབས་བཅུ་གཅིག་པའི་ནང་། ཕྱི་དར་བསྟན་པའི་སྲོལ་འབྱེད་ཆེན་པོ་
ཇོ་བོ་རྗེ་དཔལ་ལྡན་ཨ་ཏི་ཤའི་སློབ་མ་རྡོག་བྱང་ཆུབ་འབྱུང་གནས་དང་། གྲུབ་བརྙེས་མར་
པ་ལོ་ཙཱའི་ཐུགས་སྲས་རྔོག་ཆོས་སྐུ་རྡོ་རྗེ་གཉིས་སྐུ་རུས་གཅིག་པ་མ་ཡིན་ཏེ། །
རྔོག་ཆོས་སྐུ་རྡོ་རྗེ་ཁོང་ནི་རྗེ་བཙུན་མར་པ་ལོ་ཙཱའི་སློབ་མ་ཀ་ཆེན་བཞིའི་ཡ་གྱལ་
དང༌། བཤད་ པའི་བཀའ་ བབ་ཆེན་ པོ་ རྔོག་ པ་བཀའ་བརྒྱུད་ཅེས། གངས་ཅན་ལྗོངས་སུ་
རྔོག་དཀྱིལ་བདུན་གྱི་བཤད་པའི་འཕྲིན་ལས་ཁྱབ་བརྡལ་དུ་མཛད་པ་པོ་དེ་ཉིད་ཡིན་ལ།
དེ་ཡང་ཁོང་གི་གདུང་རྒྱུད་ནི་བོད་རྗེ་ལྷ་ཐོ་རི་སྙན་ཤལ་དང་དུས་མཚུངས་སུ་རྔོག་ཟིང་པོ་རྗེ་
ཞེས་བྱ་བ་སྟེང་འཕྲུལ་དགའི་ལྷ་ཞིག་མི་ཡུལ་དུ་བབ་པ་ལས་མཆེད་ཅིང་། རུས་ཕྱི་མོ་ཞིག་
ལས་ སྟོང་ དུ་གཏོགས། དེ་ལས་གྱེས་པ་འཛོམས་རུས་དགུ་ཡི་ནང་ཚན་རྔོག་རྗེ། དེ་ལས་
སྟོང་ འཛོམས་ རྔོག་ ལས་ སྐྱེས་ པའི་ སྲས་རྔོག་བཙན་རྡོ་རེ་ཁྲིས་འཇམ། དེའི་སྲས་རྔོག་སྟག་
སྙན་གཟིགས་ལྷོ་ བལ་ གྱི་ དཔོན་ དུ་ བསྐོས། དེའི་ སྲས་ རྔོག་དཔལ་ཁྲོམ་ གྱིས་སྲོང་བཙན་
སྒམ་པོའི་བློན་པོ་བྱས་ཏེ་ཐོན་མི་སཾ་བྷོ་ཊ་དང་ལྷན་དུ་རྒྱ་གར་ནས་ཡི་གེ་བསླབས་ཏེ་རྒྱལ་པོ་
ལ་ཕུལ་ནས། བོད་ཀྱི་ཞང་བློན་དང་བུ་ཚ་འབངས་རྣམས་ལ་བསླབས། འདུན་ས་ཆེ་ཆུང་གི་
གཞི་བཟུང་ནས་མཛངས་ཀྱི་བྲེ་དང་། ཕུལ་དུ་བྱུང་། སྲང་དང་ཞོ་རུ་ཕྱུང་། བོད་རྣམས་ཡུལ་
དང་ སྒོ་རུ་ཕྱེས། རུས་ དང༌ སྟོང་སྡེར་ཕྱེས་ཏེ། སྟོང་དཔོན་ནི་མཆིམས། སྟོང་ཚབ་ནི་རྔོག་
དཔལ་ ཁྲོམ་གྱིས་བགྱིས། དེའི་སྲས་རྔོག་མདོ་སྡེ་གཟིགས་ཁྲོམ་སྟན་གྱིས་མེས་པོའི་ལས་ཀ་
སླར་གསོ་བྱས་ཏེ་ལྷོ་བལ་གྱི་དཔོན་གནང་བས་མཚན་སྙན་རྒྱས། དེ་ལ་སྲས་ལྔ་བྱུང་བའི་
K
165



ས་མཐོའི་ བུ་མོ།
ནང་ནས་རྔོག་བཙན་གཉའ་ལོ་ བཅོ་ ལྔའི་དུས་སུ། རྒྱལ་པོ་ཁྲི་སྲོང་ལྡེ་བཙན་གྱི་སྤྱན་ཐུབ་
བགྱིས་ཏེ་དཀོན་མཆོག་མཆོད་པ་དང༌། གཙུག་ལག་ཁང་གསོ་བ་སོགས་ཀྱི་དཔོན་མཛད།
རྒྱ་བོད་དམག་འཁྲུག་བྱུང་སྟེ་རྒྱལ་པོ་ཁྲི་སྲོང་ལྡེ་བཙན་གྱི་སྐུ་ལ་བསྡོ་བའི་འཇིགས་པ་ལས་
བསྒྲལ་ བ་ སོགས་ མཛད་ རྗེས་ཆེ། དེའི་སྲས་རྔོག་བཙན་རྣམ་པ་རིན་པོ་ཆེ། དེའི་སྲས་རྔོག་
བཙན་གཟིགས་སྣང་ཞེས་པ་སློབ་དཔོན་པདྨའི་དངོས་སློབ་ལུང་དང་མན་ངག་གི་བདག་པོ།
རྡོ་རྗེ་རྒྱལ་པོར་མངའ་གསོལ་ཏེ་རྒྱལ་པོ་ཁྲི་ལྡེ་སྲོང་བཙན་གྱི་སྐུའི་རིམ་གྲོ་བ་སྔགས་མཁན་
ཆེན་ པོ་མཛད། དེའི་ སྲས་རྡོག་བཙན་གཟིགས་ཁྲོམ་སྟན་གྱིས་ལ་ཚོང་གི་ཞ་ ཆེ་ བ་ མཛད་
པས་ ལོངས་ སྤྱོད་ ཆེན་ པོ་ བྱུང་། དེའི་ སྲས་རྡོག་བཙན་གཟིགས་སྦོ་ག དེའི་སྲས་སྣང་བ་
གཞུང་པ། དེའི་སྲས་མང་རྗེ་གཟིགས་གུ །དེའི་སྲས་སྟག་གུང་གཟིགས། དེའི་སྲས་སྟག་ར་
གཡུ་ཡིག །དེའི་སྲས་གཡུ་ཁྲི། དེའི་སྲས་དཔལ་ལེ། དེའི་སྲས་རོག་པོ། དེའི་སྲས་ཡང་
དགའ་ཡན་གྱི་རྔོག་རྒྱུད་རིམ་བྱོན་རྣམས་ནི་ལུགས་གཉིས་ཀྱི་མཁྱེན་སྤྱན་ཡངས་ཤིང་སྲིད་
འབྱོར་སོགས་ལ་བློ་གྲོས་རྒྱས་པ། བོད་སྤྱི་ཆོས་བདེ་དོན་ལ་ལྷག་བསམ་དཀར་བའི་སྲིད་
ཀྱི་ཁ་ལོ་བ་དང་། མཐའ་མཚམས་སྲུང་བའི་དམག་དཔོན་བྱས་ཏེ་དགྲ་བོ་ཆམ་ལ་ཕབ་ཅིང་
མཐར་སྐྲོད་གཏོང་བ་དང་། རང་འབངས་བྱམས་བརྩེས་སྐྱོང་བ་སོགས་ཡ་རབས་དམ་པའི་
སྲོལ་ བཟང་ འཛིན་ པའི་ མི་དཔོན་དང་། སྔགས་རྙིང་མའི་བསྐྱེད་རྫོགས་ལ་མངའ་བརྙེས་
པའི་གྲུབ་ཐོབ་དང༌། སྔགས་འཆང་རྣལ་འབྱོར་པ་བར་མ་ཆད་པ་བྱོན་པའི་རྔོག་གི་གདུང་
རྒྱུད་ ལས། རྔོག་ཡང་དགའི་སྲས་ རྔོག་བན་ཆེན་ཁ་པ་སྟེ་ རྗེ་ འདི་ཉིད་ སྐུ་ བསྐྱེད་ པའི་ ཡབ་
དང་། ཡུམ་འོད་ལྡན་མ་གཉིས་ ཀྱི་ སྲས་ སུ་ རབ་བྱུང་སྔོན་གྱི་ཆུ་ ཕག་སྤྱི་ལོ་༡༠༢༢ལོར་
གཞུང་རི་བོར་སྐུ་འཁྲུངས། གཞོན་ནུའི་དུས་ནས་ཐེག་པ་ཆེན་པོའི་རིགས་སད་པའི་རྟགས་
སུ་བྱམས་དང་སྙིང་རྗེས་ཐུགས་རྒྱུད་བརླན་ཞིང་། ངེས་འབྱུང་དང་དག་སྣང་ཆེ་བ་ཞིག་ཏུ་
བཞུགས་ པས་ ཡབ་མེས་ ཀྱི་ ཆོས་ གསང་སྔགས་རྙིང་མའི་ བསྐྱེད་རྫོགས་ལ་བསླབ་ པས་
མཁས་པར་གྱུར་དཔལ་མོ་ཆོས་མོ་ཞེས་པའི་བདག་མོ་ཞིག་ཁབ་ཏུ་བཞེས། དེ་ནས་སེ་ལུང་
དུ་དགེ་བཤེས་དགྱེར་ཆུང་བ་ལས་སྔགས་རྙིང་མའི་ཆོས་སྐོར་གསན་སྐབས། དགོང་ཆོས་
གཅིག་གི་དུས་སུ་དགྱེར་པའི་ཞལ་ནས། ད་ལྟ་ལྷོ་བྲག་ན་རྗེ་བཙུན་མར་པ་ཞེས་བྱ་བ་རྒྱ་
ནས༦
D
166



སྤྱིའི་དེ་བ་གྲངས་གཉིས་པ།
གར་ དུ་ དཀའ་ བ་ དཔག་ ཏུ་ མེད་ པ་ སྤྱད་ནས། དམ་ པའི་ ཆོས་ གསར་ མ་ཞེས་ བྱ་བའི་
གདམས་པ་ཁྱད་ པར་ཅན་བསྣམས་ པ་ཞིག་ཡོད་ པར་ འདུག་པས་དེར་ཆོས་ཞུ་རུ་འགྲོ་
གསུངས་པས། མར་པའི་མཚན་ཐོས་པ་ཙམ་གྱིས་ལས་འཕྲོ་སད་དེ་མོས་གུས་ཐུན་མོང་མ་
ཡིན་པ་ཞིག་སྐྱེས་ཏེ་དེ་ནུབ་ རང་ ལ་ཆོས་འཕྲོ་རྣམས་རྫོགས་པར་ཞུས་ཏེ། དགེ་བཤེས་
དགྱེར་པ་ཡང་ལྷན་དུ་ཕེབས་པར་བསྐུལ་ཡང་། ཁོང་གིས་ང་ལོ་ན་མཐོ་བས་འགྲོ་མི་ཐུབ་
ཁྱེད་རང་སོང་གསུངས་པ་བཞིན། གཞུང་རི་བོར་ཕེབས། རྒྱགས་ཕྱེ་སོགས་གྲབས་བྱས་ཏེ་
དཔོན་གཡོག་གསུམ་གྱིས་རྟ་གཅིག་ཁྲིད་དེ་ལྷོ་བྲག་མར་པའི་མདུན་དུ་ཕེབས། རྟ་དེ་བླ་མ་
ལ་ཕུལ་བས་བླ་མ་མར་པའི་ཞལ་ནས་འབུལ་བ་ཡིན་ན་ཆུང་ཡང་ཆུང་། ཞུ་རྟེན་ཡིན་ན་ཆེ་
ཡང་ཆེ་ཞེས་གསུངས། དེ་ནས་བླ་མ་མར་པ་ལོ་ཙཱ་བ་དེ་ཉིད་རྔོག་སྟོན་གྱིས་གཞུང་རི་བོར་
སྤྱན་དྲངས་ཏེ། སྤོང་དག་ལན་གསུམ་མཛད་དེ་བསྙེན་བཀུར་ཞུས་ནས་ཆོས་རྣམས་རྫོགས་
པར་གསན། གཞན་ཡང་བྱེ་མ་ལུང་པ་ཆོས་ཀྱི་སེང་གེ ཕྱིས་ཁམས་པ་ཤེས་རབ་རྡོ་རྗེ། ར་
ལོ་ ཙཱ་ བ་རྡོ་ རྗེ་ གྲགས། ཀློག་སྐྱ་ཤེས་ རབ་བརྩེགས། འུ་ཡུག་ཏུ་ རམ་ཀླུ་གོང་ པའི་ཨ་ཁུ་
བཅས་ལས་ཆོས་རྣམས་དུ་མར་གསན་པས་གྲུབ་པའི་ཡོན་ཏན་བསམ་གྱིས་མི་ཁྱབ་པ་མང་
པོ་མངའ། དེ་ནས་ཁོང་གི་སྲས་མདོ་སྡེ་དགུང་ལོ་བཅུ་གཉིས་པ་ལ་གསུངས་པ། ང་ཤི་ན་
ཁྱོད་ཇི་ལྟར་བྱ་ཞེས་དྲིས་པས། སྲས་ཀྱིས་ཞུས་པར་ནོར་རྣམས་ཕ་ཇོའི་གཤེགས་རྫོངས་ལ་
གཏོང་། སློབ་མ་ཆེ་བ་རྣམས་ལ་ཆོས་ཞུ་ཟེར་བ་ལ་བླ་མས་གསུངས་པ། བྱིས་པ་ཁྱོད་བློ་
སྟོབས་ཆེན་པོ་འདུག་རུང་ ཆོས་ཞུ་ ལུགས་མ་ནོར་བ་གལ་ཆེ། དགྱེས་རྡོར་ རམ་བརྩགས་
ཅན་ལ་ཞུས། སཾ་བྷུ་ཊི་གཉལ་བ་ཏོག་ཆུང་ལ་ཞུས། མཚན་བརྗོད་སྤ་སྦ་བ་ཅན་ལ་ཞུས། མ་
ཧཱ་མ་ཡ་རྒོ་མུན་པ་ཅན་ལ་ཞུས་ཞེས་གསུངས། དེ་ནས་ཨ་ནེ་ཞིག་ཡོད་པ་དེ་ལ་ཀ་པ་ལི་དྲ་
བ་སྔོན་པོ་ཅན་བྱ་བ་དང་། ཕྱིང་ཁུག་དྲ་བ་སྔོན་པོ་ཅན་བྱ་བ་གཉིས་གཏད་ནས་སྲས་མདོ་སྡེ་
ལོ་བཅོ་བརྒྱད་ལོན་ཙ་ན། ཁོང་ཆོས་འཆད་པ་ལ་མཁས་པ་ཞིག་ཡོང་བས་དེ་དུས་གཏོད།
དེའི་བར་སུ་ལའང་མ་སྟོན་གསུངས་ཏེ། བཅོལ་ས་མར་པ་ལོ་ཙཱ་ཞི་བར་གཤེགས་ནས་ལོ་
དྲུག་ལོན་ཞིང་། རྔོག་སྟོན་རང་ཉིད་དགུང་ལོ་དྲུག་ཅུ་རྩ་བརྒྱད་ལ་ཕེབས་པ། བོད་རབ་བྱུང་
གཉིས་པའི་ལྕགས་རྟ་སྤྱི་ལོ་༡༠༩༠ལོའི་ཁྱི་ཟླའི་ཚེས་གསུམ་ཉི་མ་ཤར་རྟིང་ཅང་ཏེའུ་ཆུང་ངུ་
167



ས་མཐེའི བུམོ།
ཞིག་ ཕྱག་ཏུ་བསྣམས་ནས་ ང་ མཁའ་ སྤྱོད་ དུ་ འགྲོ། ངའི་ རྗེས་ སུ་འགྲོ་མི་ཡོད་ན་ཤོག་
གསུངས་ཏེ་དབེན་ཚ་ལ་སྐོར་བ་གསུམ་མཛད་དེ། རྡོ་ ཕ་བོང་ཞིག་གི་སྟེང་དུ་ཞབས་རྗེས་
བཞག་སྟེ་ཀུན་གྱིས་མཐོང་སར་ན་བུན་གྱི་གསེབ་ནས་ཅང་ཏེའུ་འཁྲོལ་བཞིན་མཁའ་སྤྱོད་
དུ་གཤེགས་སོ། ། །
དེ་ཡང་རྡོག་གི་མི་བརྒྱུད་འདི་མདོ་ཁམས་ཤར་ཙོང་ཁའི་ཡུལ་ཆེན་པོ་ནས་བོད་
དབུས་ སུ་ ཡར་ མཆེད་ པ་ སྟེ། དེ་ལ་རྡོག་ཡེ་ཤེས་འབྱུང་གནས་ནི། ཡུལ་ དེ་ ན་ འཁོར་ དང་
ལོངས་སྤྱོད་ལྷའི་དཔལ་ལ་འགྲན་པ་ལྟ་བུ་ཡོད་པ་ལ། སྔོན་གྱི་ལས་སད་པའི་སྟོབས་ཀྱིས་
འཁོར་བའི་ཆོས་ལ་ཡིད་ཕྱུང་། རྒྱལ་བུ་དོན་གྲུབ་ལྟ་བུར་འདུ་འཛི་བློས་གཏོང་གི་ཐུགས་
དགོངས་ སྐྱེས་ནས། འཁོར་ འབངས་རྣམས་ ལ་ བཀའ་ སྩལ་པ། སྤྱིར་ འཁོར་ བ་ འདི་ ལ་
གཞིགས་པས་སྙིང་པོ་ཞིག་མི་འདུག དགོས་འཇིག་རྟེན་གྱི་བྱ་བ་འདི་ལ་བློ་གཏད་ཐུབ་པའི་
རིགས་སུ་མི་འདུག རང་རེ་ རྗེ་འབངས་ཀྱི་ཁུལ་ནའང་ཆོས་ཕྱོགས་སུ་གོ་ཆ་དང་སྙིང་རུས་
བསྐྱེད་པའི་དད་བརྩོན་ཅན་ཡང་དཀོན་པར་འདུག་པས། ད་ནི་ང་དབུས་གཙང་དག་པའི་
ཞིང་དུ་ཆོས་སྒྲུབ་ ལ་འགྲོ་བའི་དུས་ལ་བབ་པོ་ཞེས་སྨྲས་པས། འཁོར་འབངས་རྣམས་ན་རེ།
མངའ་ཐང་ཆབ་སྲིད་འདི་ལྟ་བུ་བཞག་ནས་ཆོས་ལ་གཤེགས་གསུང་བ་ནི་གནས་དང་གོ་
སྐབས་མ་ཡིན་ཞེས་སོགས་ཀྱིས་བཤོལ་འདེབས་མགྲིན་གཅིག་ཏུ་འབུལ་བ་ལ། ཧེ་མངའ་
ཐང་ འདི་འདྲ་ཐ་ཆུང་། ཟས་ གཙང་གི་ སྲས་བུས་ རྒྱལ་ སྲིད་དེ་ཙམ། བཙུན་མོ་སྲས་དང་
བཅས་པ་མཆིལ་སྣབས་བཞིན་དོར་ཟེར་བ་མ་ཐོས་སམ་གསུངས་ནས་ཆས་པ་ལ། དབོན་
པོ་ཡེ་ཤེས་སེང་གེ །དེའི་གཅུང་པོ་དབུ་མ་རཱ་ཛཱ་དང་། རྡོ་རྗེ་གྲགས་པ་ཡང་ཁུ་བོ་དབུས་
གཙང་ལ་ཆོས་ལ་གཤེགས་ན་བདག་གསུམ་ཡང་ཕྱག་ཕྱིར་འགྲོ་བར་ཞུ་ཟེར་ནས། གཞན་
ཕྱག་ཕྱིར་འབྲང་མི་བརྒྱ་ ཕྲག་མང་པོ་དང་། གསེར་དངུལ། གཡུ། གོས་དར་ཇ་ལ་སོགས་
པ། མཛོ་རྟ་མང་པོ་དང་བཅས་ལམ་དུ་ཞུགས། དབུས་ཀྱི་དྲང་སྲོང་སྲིན་པོ་རི་དང་། ཆུ་བོ་
རིར་ཕྱག་ཕེབས་ནས་རབ་ཏུ་བྱུང་། ཐེག་པ་ཆེ་ཆུང་གི་ཆོས་རྣམས་ལ་སྦྱངས་པས་ཐོགས་
མེད་དུ་མཁྱེན། ཕ་རོལ་གྱི་རྒོལ་བ་རྣམས་ཚར་བཅད་ཡང་དག་པའི་མཁས་པ་ཆེན་པོར་
གྲུབ། རྒྱུད་སྡེ་བཞི་ལ་སོགས་པའི་གསང་སྔགས་ཀྱི་ཆོས་མཐའ་དག་ལའང་དབང་འབྱོར་
168



སྤྱིའི་དེབ་གྲངས་གཉིས་པ།
པས། ཁམས་ གསུམ་གྱི་སྟོན་པ། མདོར་ན་འགྲན་ཟླ་ཐམས་ཅད་དང་བྲལ་བས་ཀུན་གྱི་
གཙུག་ རྒྱན་ ལྟ་ བུར་ གྲགས། ཇོ་ བོ་རྗེ་ ཨ་ཏི་ ཤ་ བོད་ དུ་ བྱོན་ དུས། རྡོག་བྱང་ཆུབ་འབྱུང་
གནས་ཇོ་བོའི་དྲུང་དུ་ཆོས་ཉན་སྐབས། ཇོ་བོའི་ཞལ་ནས། ཁྱེད་ཀྱི་རིགས་རུས་རྣམས་ཇི་
ལྟར་ ལགས་གསུངས་ པ་ ལ། བདག་ གི་ ཡུལ་ རྒྱ་ གར་ ནས་མཆེད་ པ་ ལགས། རིགས་རྗེ་
རིགས། རུས་རྡོག་ཟེར་བ་ལགས་ཞུས་པས། རྒྱལ་པོ་དགྲ་ངན་གྱི་བློན་པོ་རྡོག་ཅེས་པའི་
གྲགས་པ་ད་དུང་ཡང་ཡོད་གསུང་། བོད་དུའང་སྟོད་ན་འདར་རྡོག་འཁོན་དང་གསུམ། སྨད་
ན་ཁུ་རྔོག་འབྲོམ་དང་ གསུམ། བར་ན་སོ་ཟུར་གནུབས་དང་གསུམ་སྟེ། བོད་ན་ཆེ་བ་མི་
དགུ་ཟེར་བའི་ཡ་གྱལ་ཞིག་ཡིན། ས་སྐྱ་པ་ཏཱ་དབེན་ཆོས་གྱི་རྒྱལ་མཚན་པའི་བན་ཚང་པ་
རྡོག་ནམ་མཁའ་དཔལ་བཟང་པོས་མཛད་དུས། བུ་སྟོན་རིན་པོ་ཆེ་ས་སྐྱར་གདན་དྲངས་
ནས་ཏ་དབེན་ཆོས་རྒྱལ་བ་ལ་ཆོས་བཀའ་མང་པོ་གནང་བའི་དུས་ སུ། རྗེ་བུ་སྟོན་པའི་
གསུང་གིས། བླ་མ་ནམ་མཁའ་དཔལ་བ་འདི། བོད་ཀྱི་ཇོ་སྲས་མི་དགུའི་ཡ་གྱལ་ཡང་ཡིན།
བོད་ཀྱི་ཤཱཀྱ་ཐུབ་པའི་མི་རྒྱུད་ཡང་ཡིན་པས། འདི་གཡོག་གི་འོས་མ་ལགས་པས། རབ་ཏུ་
སློབ་དཔོན་དུ་ཁུར་མཛད་དགོས། དེ་མིན་ནའང་ཁོང་གི་བློ་དང་མ་འགལ་བའི་མགོ་འདོན་
མཛད་པ་ཞུ་གསུངས་སྟེ་བརྒྱུད་པ་འདི་མཆོག་ཏུ་བསྔགས་སོ། །
169



སྤྱིའི་དེབ་གྲངས་གཉིས་པ།
རྒྱན་མདོ་གསལ་བའི་ཊཱིཀྐ་ཞེས་བྱ་བའི་ངོ་སྤྲོད།
བསམ་གཏན།
བཀའ་གདམས་གསུང་འབུམ་ཕྱོགས་སྒྲིག་ཐེངས་དང་པོའི་གླེགས་ བམ་༡༩པའི་
ནང་ པར་སྐྲུན་ཞུས་པའི་རྒྱན་མདོ་གསལ་བའི་ཊིཀྐ་ཞེས་བྱ་བ་འདི་ནི། གཙོ་བོ་ཤེར་ཕྱིན་
མངོན་རྟོགས་རྒྱན་ཡུམ་རྒྱས་འབྲིང་བསྡུས་གསུམ་དང་སྦྱར་ནས་བཤད་པ་ཞིག་ཡིན། དེ་
ཡང་ཞི་བྱེད་སྔ་ཕྱི་བར་གསུམ་གྱི་གདམས་ངག་མཐའ་དག་མངའ་བ། འཆུས་པ་དར་མ་
བརྩོན་འགྲུས་ཀྱིས་མཛད་པ་ཞིག་ལགས། རྩོམ་པ་པོ་ཁོང་ནི་རབ་བྱུང་གཉིས་པའི་མེ་བྱ་སྤྱི་
ལོ་༡༡༡༧ལོར་ཡབ་འཆུས་ པ་ གང་པོ་དང༌། ཡུམ་ཁུ་མོ་སྒྲོན་ནེ་ལྕམ་གཉིས་ལ་སྲས་ལྕམ་
སྲིང་གསུམ་འཁྲུངས་པའི་སྲས་གཅིག་པུ་དེ་ཡིན་ཞིང་། ན་གཞོན་དུས་ནས་རབ་ཏུ་བྱུང་སྟེ་
དར་མ་བརྩོན་འགྲུས་ཞེས་མཚན་གསོལ། ཞི་བྱེད་ཀྱི་བརྒྱུད་པ་སྔ་མ་བླ་ཆུང་འོད་ཟེར་དང་།
ཤ་མི་སྨོན་ལམ་འབར་སོགས་ལས་ཀྱང་གསན་པས་མཁས་པར་གྱུར། དེ་ནས་ཀཾ་ཡེ་ཤེས་
རྒྱལ་མཚན་དང་ ཕ་དམ་པ་སངས་རྒྱས་གཉིས་ ཀྱི་དངོས་སློབ། སྒྲོ་ཆོས་བརྩོན་ལས་རྒྱལ་
ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་གདམས་ཁྲིད་མཐའ་དག་རྫོགས་པར་གསན་ཏེ། བླ་
མའི་ བཀའ་ བཞིན་ འདག་ སྦྱར་ གྱིས་སྒྲུབ་ པ་ ལོ་ བཅུ་གཉིས་མཛད། དེ་ནས་ ཕ་ཡུལ་དུ་
ཕེབས་ཏེ་སླར་ཡང་སྒྲུབ་པ་ལོ་ངོ་བདུན་གྱི་རིང་མཛད་པ་སྟེ་ཁྱོན་ལོ་བཅུ་དགུའི་རིང་ཉམས་
བཞེས་མཛད་དེ། སྤྱི་བདེ་དགོན་པ་གསར་དུ་བཏབ་ནས་འཆད་ཉན་མཛད་པས་སློབ་མ་
མང་པོ་འདུས་ཏེ་བསྟན་པ་བསྐྱངས། མཐར་དགུང་ལོ་བདུན་ཅུ་རྩ་དྲུག་པ་རབ་བྱུང་གསུམ་
པའི་ཆུ་བྱི་སྤྱི་ལོ་༡༡༩༢ལོར་ཞི་བར་གཤེགས། ཁོང་གིས་མཛད་པའི་རྒྱན་མདོ་གསལ་བའི་
ཊིཀྐ་ཞེས་བྱ་བ་འདི་ནི་ང་ཚོའི་ཞིབ་འཇུག་ཁང་གིས་སེ་ར་དགོན་པའི་དཔེ་ཆ་རྣམས། སྲུང་
སྐྱོབ་བྱེད་སྐབས་དཔེ་ཉོབ་རྣམས་ཀྱི་དཀྱིལ་ནས་འཚོལ་བསྡུ་ཐུབ་པ་བྱུང་། །
171



ས་མཐོའི་ བུ་མོ།
རྒྱན་མདོ་གསལ་བའི་ཊིཀྐ་ཞེས་བྱ་བ་འདི་ནི་རྒྱ་གར་གྱི་མཁན་པོ་ཤྲཱི་ཛྙཱ་ནས་ལོ་ཙཱ་
བའི་བར་མ་ཆོད་པར་སྒྲ་རང་འགྱུར་དུ་མཛད་ནས། ཀཾ་ཡེ་ཤེས་རྒྱལ་མཚན་ལ་གསུངས།
དེས་སྒྲོ་ཆོས་བརྩོན་ལ་གསུངས། ཆོས་བརྩོན་གྱིས་ཉམས་ལེན་མཛད་དེ་སླར་ཡང་ཀ་མ་ལ་
ཤི་ལ་དངོས་ལ་གཏུགས་ཏེ། མན་ངག་གནད་ཀྱི་ཐེ་ཚོམ་མཐའ་དག་བསལ་ཏེ། མདོའི་དོན་
གསལ་བར་ཕྱེས་ནས་གཏན་ལ་ཕབ་སྟེ་འཆུས་དར་མ་བརྩོན་འགྲུས་ལ་གནང་། ཁོང་གིས་
ཉམས་བཞེས་ཡུན་རིང་གནང་སྟེ་གཏན་ལ་ཕབ་པ་ཞིག་ཡིན་པར་བཤད་པ་མ་ཟད། རྩ་
འགྲེལ་གཉིས་ཆར་དཔེ་ཕྱི་མོ་ཡིན་པས་རྩིས་ཆེར་གྱིས་ཞེས་གསལ་བ་ལྟར་ན། དཔེ་འདི་ནི་
རྩོམ་པ་པོ་རང་གི་ཕྱག་བྲིས་དངོས་ཡིན་ཚོད་འདུག་པས། བརྗོད་བྱ་དང་རྗོད་བྱེད་ཡིག་
གཟུགས་སོགས་གང་སྤྱིའི་ནས་རིན་ཐང་གཞལ་དཀའ་བ་ཞིག་ཏུ་བཞུགས། དེ་ཡང་ཡིག་
གཟུགས་ལ་མཚོན་ན་དབུ་ཅན་དབུ་མེད་དུ་འགྱུར་མ་ཐག་པའི་རྣམ་པ་གསལ་པོ་ཡོད་པ་
དང༌། མཚམས་རེ་དབུ་ཅན་གྱི་ཡིག་གཟུགས་མ་འགྱུར་བ་མཉམ་བསྲེ་བྱས་ཡོད་པ་ཞིག་
དང༌། བརྡ་སྤྲོད་ཀྱི་བརྗོད་སྒྲོས་ཀྱང་རྙིང་ཆེས་པས་དེང་དུས་དང་བསྟུན་ན་རྒྱང་ཐག་རིང་པོ་
ཡོད་པས། བོད་ཀྱི་བརྡ་སྤྲོད་ རིག་པའི་འཕེལ་རིམ་དང་ཡིག་གཟུགས་ཀྱི་འཕོ་འགྱུར་ལ་
ཞིབ་འཇུག་གནང་འདོད་ཡོད་པ་ཞིག་ཡིན་ན། རྙེད་པར་དཀའ་བའི་དཔྱད་གཞིའི་རིན་ཐང་
ལྡན་པ་ཞིག་ཏུ་སྣང་། གཞན་ཡང་དེང་སང་བོད་ན་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་ཡ་
གྱལ་དུ་གྱུར་པའི་ཞི་བྱེད་གཅོད་ཡུལ་བརྒྱུད་པའི་གདམས་ཁྲིད་མན་ངག་ཆོ་ག་སོགས་ཀྱི་
ཡིག་ཆ་འགའ་ཤས་བཞུགས་མོད། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པའི་གཞུང་འགྲེལ་
རྐང་ཚུགས་པ་ཞིག་མཇལ་རྒྱུ་ཡོད་པ་ནི་འདི་གཅིག་པུ་ཉིད་དུ་ཟད། དཔེ་ཆ་དངོས་ཀྱི་རིང་
ཚད་ ༧༢་ ༨དང་ཞེང་ཚད་ལ་ ༢༠ཡོད་ཅིང་། རྩ་བ་ལ་ཡིག་ཕྲེང་བཅུ་ཡོད་ཅིང་དེའི་བར་དུ་
འཆན་མང་པོ་བྲིས་ཡོད་པ་ཞིག་ཡིན། འདིའི་དཔེ་རྒྱུན་མི་ཉམས་པའི་ཆེད་དུ་དམིགས་ཏེ་
བཀའ་གདམས་ ཕྱོགས་སྒྲིག་ཐེངས་དང་པོའི་ནང་དུ་སྤར་སྐྲུན་ཞུས་ཡོད། དེ་ཡང་བཀའ་
གདམས་ གསུང་ འབུམ་ཕྱོགས་སྒྲིག་ དཀར་ཆག་ལྡེབ་ལས། ལྟོ་གོས་གཏམ་སྙན་སོགས་
འདོད་ཡོན་ཁོ་ན་ལ་ཞེན་པའི་གང་ཟག་དག་དང་། ཕྱོགས་རིས་དང་ཆགས་སྡང་གིས་ཀུན་
ནས་བསླངས་ཏེ། ཐ་སྙད་ཚིག་གི་སྤྲོས་པ་ལ་གཡེང་བའི་རྟོག་གེ་བ་རྣམས་ལ་འདི་ལྟ་བུས་
སཔ
172



སྤྱིའི་དེབ་གྲངས་གཉིས་པ།
དགོས་མཁོ་མེད་རུང༌། རང་ རིགས་ མེས་པོའི་ཤུལ་བཞག་ཆོས་རིགས་མཐའ་དག་སྐལ་་
བཟང་དད་པའི་བློ་ངོར་ཆུད་ནུས་ཤིང་། ཆོས་རྒྱལ་ལོ་པཎ་རྣམས་ཀྱི་བཀའ་དྲིན་ལ་བསམ་
གཞིགས་བྱེད་པའི་མཁྱེན་སྤྱན་ཡངས་པ། རིགས་ལམ་དོན་གཉེར་བའི་གང་ཟག་བློ་དང་
ལྡན་པ་རྣམས་སྤྲོ་བ་འཕེལ་བའི་ཕྱིར་དང་། དཔེ་རྒྱུན་མི་ཉམས་པའི་ཆེད་དུ་དམིགས་ཏེ་ད་
ལམ་བཀའ་གདམས་ཕྱོགས་སྒྲིག་གི་ནང་དུ་སྤར་བསྐྲུན་ཞུས་པ་ཡིན། ཞེས་བཀོད་པ་ལྟར་
དཔེ་ཆ་དངོས་གཟིགས་འདོད་ཡོད་པ་རྣམས་ཀྱིས། བཀའ་གདམས་གསུང་འབུམ་ཕྱོགས་
སྒྲིག་ཐེང་དང་པོའི་གླེགས་བམ་༡༨པའི་ནང་དུ། མ་དཔེ་ཇི་མ་ཇི་བཞིན་པར་བསྐྲུན་ཞུས་
ཡོད་པ་དེར་གཟིགས་འཚལ། །
ལ
173



ས་མཐོའི་ བུ་མོ།
གནས་བརྟན་བཅུ་དྲུག་གི་བྱུང་བ་མདོར་བསྡུས།
ཚེ་རིང་སྒྲོལ་མ།
སྒོ
1ག
གནས་བརྟན་སོ་སོའི་ལོ་རྒྱུས་དང༌། གནས་བརྟན་རྣམས་རྒྱ་བོད་གཉིས་སུ་ཕེབས་
ཏེ་ སྐུ་ བརྙན་ དར་ ཚུལ་ དང༌ ། དེ་ དག་ གི་ སྒྲུབ་ ཡིག་ རྣམས་ ཇི་ ལྟར་ དར་ ཚུལ་གསུམ་
ལས། དང་པོ་ནི། ངོ་བོ་ སངས་རྒྱས་ལ་རྣམ་པ་ཉན་ཐོས་ཀྱི་ཆ་ལུགས་འཛིན་ཅིང་། བྱང་
ཆུབ་ སེམས་ དཔའི་ འཕྲིན་ ལས་ ཀྱིས་ བསྟན་ པ་ སྐྱོང་ ཞིང་ སེམས་ཅན་ གྱི་དོན་སྒྲུབ་ པ་
ཞིག་སྟེ། དེ་ཡང་སྟོན་པ་བཅོམ་ལྡན་འདིས་ཀྱིས་རྒྱལ་བ་བྱམས་པ་སངས་མ་རྒྱས་ཀྱི་བར་དུ་
མྱ་ངན་ལས་མི་འདའ་བར། ཉན་ཐོས་ཀྱི་ཆ་ལུགས་བཟུང་སྟེ་སེམས་ཅན་གྱི་དོན་དུ་བསྟན་
པ་སྐྱོངས་ཤིག་ཅེས་པའི་བཀའ་བསྒོས་པ་ལྟར་ད་ལྟ་ཡང་བསྟན་པ་འཛིན་ཅིང་བཞུགས་
བཞིན་པ་སྟེ།
༡༽ དེ་ ཡང་ གནས་ བརྟན་ ཆེན་ པོ་ ཡན་ ལག་ འབྱུང་ ནི། རྒྱལ་ པོའི་ ཁབ་ ཀྱི་
ཁྱིམ་བདག་རབ་ཏུ་བཟང་པོ་དང་ཆུང་མ་བཟང་མོ་གཉིས་ཀྱི་སྲས་སུ་སྐུ་འཁྲུངས། འདི་ ཉིད་
མའི་མངལ་དུ་ཞུགས་སྐབས་སྟོན་པ་གྲོང་ཁྱེར་དེར་བསོད་སྙོམས་སུ་བྱོན་པར། ཁྱིམ་བདག་
བཟང་པོས་སྟོན་པ་ལ་བསོད་སྙོམས་ཕུལ་ཏེ། ཁོ་བོའི་མཆིས་འབྲང་ལ་སེམས་ཅན་ཞུགས་
པ་འདི་ལ་ལུང་བསྟན་དུ་གསོལ་ཞུས་པར། སྟོན་པས་བུ་ཕོ་བཙའ་ཞིང་རིགས་གསལ་བར་
བྱེད། ལྷ་མིའི་དཔལ་ཉམས་སུ་མྱོང་སྟེ་ངའི་བསྟན་པ་ལ་རབ་ཏུ་བྱུང་ནས་དགྲ་བཅོམ་ཐོབ་
པར་ འགྱུར་ རོ་ ཞེས་ ལུང་ བསྟན་ པར། ཉེ་ འཁོར་ དེར་ གཅེར་ བུ་ པ་ ཞིག་ ཡོད་ པ་ དེས་
ཕྲག་དོག་གིས་བུ་འདི་བཙས་མ་ཐག་ཁྱོད་ཀྱི་ཁྱིམ་མེས་འཚིག་པར་འགྱུར་རོ་ཞེས་ལུང་ལོག་
174



སྤྱིའི་དེབ་གྲངས་གཉིས་པ།
བསྟན་པས། ཁྱིམ་བདག་གིས་ཆུང་མ་ལ་དུག་བྱིན་ནས་བསད་ཀྱང་སྐྱེས་བུ་འདི་ནི་སྲིད་ པ
པ་ཐ་མ་པ་ཡིན་པས་སྐྱོན་མ་བྱུང་། ཆུང་མའི་རོ་དུར་ཁྲོད་དུ་མེར་བསྲེགས་ཀྱང་མ་ཡི་ལྟེ་བ་
མ་ ཚིགས་ ནས་ མངལ་ དུ་ མ་ སྐྱེས་ པར་ མའི་ ལྟེ་ བའི་ ཡན་ ལག་ ནས་ བྱུང་བས་ ཡན་
ལག་འབྱུང་དང༌། བློ་ཤིན་ཏུ་རྣོ་བས་ཟུར་གྱིས་ཤེས་དང་། མེས་མ་ཚིགས་པར་མེ་སྐྱེས་ཞེས་
བཏགས། དེ་ནས་རབ་བཟང་ཤི་ནས་མེ་སྐྱེས་ཁྱིམ་བདག་ཏུ་གྱུར་ཏེ་ལྷ་དང་མིའི་དཔལ་
ཕུན་སུམ་ཚོགས་ པ་ལ་ལོངས་ སྤྱོད་ པའི་ ཚེ། མ་སྐྱེས་དགྲས་ལོངས་ སྤྱོད་དེ་དག་འཕྲོག་
བཅོམ་གྱི་བྱ་ཐབས་མང་པོ་སྤེལ་བར་ཁྱིམ་བདག་མེ་སྐྱེས་གསོད་པར་དོགས་ཏེ། རང་ལོ་ཉི་
ཤུ་རྩ་བདུན་སྟོན་པ་དགུང་ལོ་དྲུག་ཅུ་རེ་དགུ་པར་སྟོན་པའི་དྲུང་དུ་རབ་ཏུ་བྱུང་བ་ཞུས་
པས། སྟོན་པས་དགེ་སློང་ཚུར་ཤོག་ཚངས་པར་སྤྱད་པ་སྤྱོད་ཅིག་ཅེས་བཀའ་སྩལ་མ་ཐག་
སྐྲ་དང་ཁ་སྤུ་རང་བྱིར་གྱུར་ཏེ། བསྙེན་པར་རྫོགས་ནས་ལོ་བརྒྱ་ལོན་པའི་སྤྱོད་ལམ་ལྟ་བུར་
ཞི་ཞིང་དུལ་བར་གྱུར། དེ་ནས་སྟོན་པས་གནས་བརྟན་ཆེན་པོ་འདིའི་སྐྱེ་བ་སྔ་མའི་ལས་
བསགས་ཚུལ་དང༌། ད་ལྟའི་རྣམ་སྨིན་མྱོང་ཚུལ་རྣམས་གསུངས་པངེས་འབྱུང་སྐྱེས་ཏེ་བརྩོན་
པས་དགྲ་བཅོམ་གྱི་གོ་འཕང་མངོན་དུ་གྱུར་ཏོ། །
གངས་རི་ཆེན་པོ་ཏི་སེའི་གནས་ན་འཁོར་དགྲ་བཅོམ་སྟོང་དང་སུམ་བརྒྱས་བསྐོར་ཞིང་ཕྱག་
ན་སྤོས་ཕོར་དང་ རྔ་གཡབ་འཛིན་པར་ད་ལྟ་ཡང་གང་ཟག་ལས་ཅན་རྣམས་ཀྱིས་མཇལ་
བར་གྲགས་སོ། ། །
༢༽ གནས་བརྟན་ཆེན་པོ་མ་ ཕམ་པ་ནི། མཉན་ཡོད་དུ་ཁྱིམ་བདག་ལེགས་པར་
རབ་སད་ཀྱི་སྲས་སུ་སྐུ་འཁྲུངས། འདི་ལ་བསོད་ནམས་ཀྱི་མཐུས་གསེར་གྱི་གླང་པོ་རིན་པོ་
ཆེ་ཞིག་ཡོད་པ་དེའི་མཆེ་བ་གཉིས་རྒྱལ་པོ་གསལ་རྒྱལ་ལ་ཕུལ། རྒྱལ་པོ་ཤིན་ཏུ་དགྱེས་
ཏེ་ཁྱེད་གང་འདོད་པ་སྦྱིན་པའི་ཁས་བླངས་པར། རྒྱལ་པོའི་བུ་མོ་ཆོས་གོས་སྐྱེས་བསླངས་
པ་བྱིན་ཏེ་ཁྱོ་ཤུག་གཉིས་ལ་གླང་པོ་རིན་པོ་ཆེ་ལས་ཅི་འདོད་ཀྱི་ལོངས་སྤྱོད་བྱུང་བ་ཞིག་
གནང་། གཞན་ལས་ཕམ་པ་མེད་པར་མ་ཕམ་པ་ཞེས་གྲགས་སོ། །དེ་ནས་རྒྱལ་པོ་གསལ་
A
175



ས་མཐོའི་ བུ་མོ།
རྒྱལ་གྱིས་ནམ་ཞིག་གི་ཚེ་མ་ཕམ་པ་དང་ཆོས་གོས་སྐྱེས་ཁྱོ་ཤུག་གཉིས་ཀ་ཁྲིད་དེ། བཅོམ་
ལྡན་ འདས་ ལ་ ཕུལ་ བས་ བཅོམ་ ལྡན་ འདས་ ཀྱིས་ དགེ་སློང་ཚུར་ཤོག་ ཚངས་ པར་ སྤྱད་
པ་སྤྱོད་ཅིག་ཅེས་བཀའ་སྩལ་མ་ཐག སྐྲ་དང་ཁ་སྤུ་རང་བྱིར་གྱུར་ཏེ་དགེ་སློང་བསྙེན་པར་
རྫོགས་ནས་ལོ་བརྒྱ་ལོན་པའི་ཞི་དུལ་གྱི་རྣམ་པར་གྱུར་ཏེ་མཐར་འབྲས་དགྲ་བཅོམ་པའི་
གོ་འཕང་མངོན་དུ་གྱུར་ཏོ། ། །
ད་ ལྟ་དྲང་ སྲོང་ རི་ ཞེས་ པའི་ནགས་ན་ བཞུགས་ཤིང། ཕྱག་གཉིས་མཉམ་བཞག་
མཛད་པ། འཁོར་དགྲ་བཅོམ་བརྒྱ་ཕྲག་གཅིག་གིས་བསྐོར་བར་གྲགས་སོ། ། །
༣༽ གནས་བརྟན་ཆེན་པོ་ནགས་ན་གནས་ནི། འཁྲུངས་ཡུལ་ཀོ་ས་ལར་བྲམ་ཟེ་
བཟའ་ མི་གཉིས་ ཀྱི་སྲས་སུ་འཁྲུངས། ནར་སོན་ཏེ་ཁྱིམ་ འབྱོར་ པ་ ཆེ་བའི་སྟོབས་ ཀྱིས་
བསགས་བསྲུང་སྤེལ་སོགས་ཀྱི་དཀའ་ཚེགས་དང༌། ཕྲག་དོག་འགྲན་སེམས་དང་འཁྲུག་
རྩོད་ སོགས་ ཀྱིས་ ཡིད་ དབྱུངས་ནས། ལོ་མ་བདུན་པའི་ནགས་ཁྲོད་དུ་དྲང་སྲོང་མང་པོ་
གནས་པའི་དབུས་སུ་རབ་ཏུ་བྱུང་སྟེ་བསམ་གཏན་བསྒོམས་པས་བསམ་གཏན་གྱི་དངོས་
གཞི་ཐོབ། དེ་ནས་སངས་རྒྱས་དགུང་ལོ་༤༩དུས་སུ་ནགས་ན་གནས་ཀྱིས་སྟོན་པ་མཐོང་
བས་དད་པ་སྐྱེས་ཏེ་སྐྱབས་སུ་གསོལ་བར། སྟོན་པས་ཚུར་ཤོག་གིས་རབ་ཏུ་བྱུང་སྟེ་སྐུ་དང་
ཁ་སྤུ་རང་བྱིར་གྱུར། བསྙེན་པར་རྫོགས་ནས་ལོ་བརྒྱ་ལོན་པའི་དགེ་སློང་གི་རྣམ་པ་ཅན་དུ་
ཞི་ བར་ གྱུར་ཏེ། མཐར་ དགྲ་ བཅོམ་ གྱིས་ གོ་ འཕང་ མངོན་ དུ་ བྱས་ཏེ་ སྟོན་ པའི་ བསྟན་
པ་འཛིན་པར་བྱེད་པའོ། །
ད་ལྟ་ལོ་མ་བདུན་པའི་ རིའི་ཕུག་ན་སྡིགས་མཛུབ་དང་ ཕྱག་ན་རྔ་གཡབ་འཛིན་
པ་འཁོར་དགྲ་བཅོམ་སྟོང་དང་བཞི་བརྒྱས་བསྐོར་ཞིང་བཞུགས་སོ། ། །
༤༽ གནས་བརྟན་ཆེན་པོ་དུས་ལྡན་ནི། འཁྲུངས་ཡུལ་མཉན་ཡོད་ཀྱི་ཁྱིམ་བདག་
ཕྱུག་པོ་གཟའ་མི་གཉིས་ཀྱི་སྲས་སུ་འཁྲུངས། སྐུ་བལྟམས་མ་ཐག་སྣ་མའི་མེ་ཏོག་གི་ཆར་
བབས་ པས་སྣ་ མའི་ མེ་ ཏོག་ ཅེས་ མིང་ བཏགས། དེ་ནས་ ཁྱིམ་བདག་དེས་འཕགས་པ་
176



སྤྱིའི་དེབ་གྲངས་གཉིས་པ།
་་
མ་འགག་པ་ལ་ཕུལ་ཏེ་འཕགས་པའི་ཞབས་ཕྱི་བ་བྱས། ནར་སོན་སྐབས་རབ་ཏུ་བྱུང་སྟེ་
མཐར་ དགྲ་བཅོམ་པའི་གོ་འཕང་མངོན་དུ་ བྱས། དེས་དུར་ཁྲོད་ དུ་ བོར་བའི་ རྫའི་ལྷུང་
བཟེད་འཆང་། རོ་རས་རྣམས་བཀྲུས་ཏེ་ཚོས་བསྒྱུར་ནས་གསོལ་བས། དགེ་སློང་དུར་ཁྲོད་
པ་ནག་པོ་ཆེན་པོ་ཞེས་གྲགས་པ་ལས། ནག་པོའི་སྐད་དོད་ཀཱ་ལ་ཞེས་པ་དུས་ལའང་འཇུག་
པས་དུས་ལྡན་ཞེས་བརྗོད་དོ། ། ད་ལྟ་ཟངས་གླིང་ཞེས་པར་འཁོར་དགྲ་བཅོམ་སྟོང་དང་
ཆིག་བརྒྱས་བསྐོར་ནས་བཞུགས་ཤིང༌། སྐུ་བརྙན་ཕྱག་ན་གསེར་གྱི་རྣ་ཀོར་འཛིན་པ་ཞིག་
བཞེངས་ཚུལ་འདུག །
༥༽ གནས་ བརྟན་ ཆེན་ པོ་ རྡོ་ རྗེ་ མོའི་ བུ་ ནི། ཀོ་ ཤིཙྪིའི་ ཡུལ་ ས་ རབ་ཅེས་ བྱ་
བར་ཡབ་རྒྱལ་པོ་ཤར་པ་དང་ཡུམ་རྡོ་རྗེ་མོ་གཉིས་ཀྱི་སྲས་སུ་སྐུ་འཁྲུངས། མཚན་ལ་ས་ར་
ཎ་ཞེས་བྱ་བར་བཏགས། བད་སའི་བུ་ཞེས་ཀྱང་འབྱུང་། དེ་འཕགས་པ་ཀཱ་ཏྱཱ་ཡ་ན་ལས་
རབ་ཏུ་བྱུང་སྟེ་བསླབ་པའི་གཞི་རྣམས་ལ་བསླབས། ནར་སོན་སྐབས་བསྙེན་པར་རྫོགས་
ཏེ་ འཕགས་ པ་ཀཱ་ཏྱཱ་ཡ་ནའི་མདུན་ཆོས་ གསན་ཏེ་དགྲ་བཅོམ་པའི་གོ་འཕང་མངོན་དུ་
བྱས་སོ། །ད་ལྟ་སིང་ག་ལའི་གླིང་ན་འཁོར་དགྲ་བཅོམ་སྟོང་ཕྲག་གཅིག་གིས་བསྐོར་ཅིང་།
ཕྱག་སྡིགས་མཛུབ་དང་རྔ་གཡབ་འཛིན་ཅིང་བཞུགས་སོ། །
༦༽ གནས་བརྟན་ཆེན་པོ་བཟང་པོ་ནི། ཡུལ་སེར་སྐྱའི་གྲོང་ཁྱེར་དུ་རྒྱལ་པོ་ཟས་
གཙང་མའི་ཁ་ལོ་པ་རབ་བཟང་དང༌། ཆུང་མ་བཟང་མོ་གཉིས་ཀྱི་སྲས་སུ་སྐུ་འཁྲུངས་ཤིང་
མིང་ལ་བཟང་པོ་ཞེས་བཏགས། ལོ་ཆེར་ལོན་པ་ན་བཅོམ་ལྡན་འདས་ལ་ཕུལ་བས་རབ་ཏུ་
བྱུང་ཏེ་སྟོན་པའི་ཞབས་འབྲིང་བ་བྱས། དེ་ནས་ལོ་ལོན་ཏེ་བསྙེན་ པར་རྫོགས་ནས་ཆོས་
ཉན་པས་མཐར་དགྲ་བཅོམ་པའི་གོ་འཕང་མངོན་དུ་གྱུར། ཆུ་བོ་ཡ་མུ་ན་གླིང་ན་འཁོར་དགྲ་
བཅོམ་ སྟོང་ དང༌ ཉིས་བརྒྱས་བསྐོར་ཞིང་ ཆོས་ འཆད་ དང༌ མཉམ་ བཞག་ མཛད་ ཅིང་
བཞུགས་སོ། །
༧༽ གནས་བརྟན་ཆེན་པོ་གསེར་བེའུ་ནི། ཁ་ཆེའི་ཡུལ་ན་འཁོར་དགྲ་བཅོམ་ཆེན་
སྐོ
I，
བa
177



ས་མཐོའི་ བུམོ།
པོ་ལྔ་བརྒྱས་བསྐོར་ཞིང་རིན་པོ་ཆེའི་ཞགས་པ་འཛིན་པ། མ་ག་དྷ་རུ་ཁྱིམ་བདག་འབྱོར་པ་
ཅན་ཞིག་གི་སྲས་སུ་འཁྲུངས། ཁྱིའུ་བཙས་པ་དང་བང་མཛོད་ནང་ནས་གསེར་གྱི་གླང་པོའི་
ཕྲུ་གུ་ཞིག་རང་བྱུང་དུ་བྱུང་བས་མཚན་གླང་པོ་སྐྱོངས་ཞེས་བཏགས། འདིའི་བསོད་ནམས་
ཀྱི་མཐུ་ལས་བྱུང་བའི་གླང་པོ་ཆེ་དེ་ལ་མ་སྐྱེས་དགྲ་ཡིས་འདོད་རྔམ་ཆེན་པོ་བྱས་པས།
གསོད་པར་དོགས་ཏེ་བཅོམ་ལྡན་འདས་ཀྱི་དྲུང་དུ་ཕེབས་ཏེ། སྟོན་པས་ཚུར་ཤོག་གིས་རབ་
ཏུ་བྱུང་ སྟེ་ སྐྲ་དང་ཁ་སྤུ་རྣམས་ རང་ བྱིར་གྱུར་ཏེ་བསྙེན་པར་རྫོགས་ནས་ལོ་བརྒྱ་ལོན་
པའི་དགེ་སློང་ལྟ་བུར་ཞི་བར་གྱུར་ཏེ་མཐར་འབྲས་དགྲ་བཅོམ་གྱི་གོ་འཕང་མངོན་དུ་གྱུར་
ཏོ། །
༨༽ གནས་ བརྟན་ཆེན་ པོ་ བ་ ར་ དྷུ་ ཛ་ གསེར་ཅན་ནི། ཡུལ་མཉན་ཡོད་ཀྱི་ ཁྱིམ་
བདག་ཕྱུག་པོ་ཞིག་གི་སྲས་སུ་འཁྲུངས། སྔོན་སངས་རྒྱས་འོད་སྲུང་གི་དུས་མཆོད་རྟེན་གྱི་
སྲོག་ཤིང་ལ་དོང་རྩེ་ཞིག་ཕུལ་བའི་རྣམ་སྨིན་ལས། གསེར་གྱི་དོང་ཙེ་གཉིས་ཐོག་སྟེ་བཙས་
པས་ མཚན་ ལ་ ལག་ ན་ གསེར་ ཐོག་ ཞེས་ བཏགས། དེ་ ནས་ ལོ་ ཆེར་ལོན་པ་ན་བཅོམ་
ལྡན་འདས་ཀྱི་བསྟན་པ་ལ་དད་དེ་སྟོན་པ་འཁོར་བཅས་ལ་གསོལ་ཚིག་ཕུལ་ཏེ་ཆོས་ཞུས།
གཞན་ཡང་དབུལ་ཞིང་འཕོངས་པ་རྣམས་ཀྱང་སྦྱིན་པས་ཚིམ་པར་བྱས་ཏེ་རབ་ཏུ་བྱུང་། དེ་
ནས་བཅོམ་ལྡན་འདས་ཀྱི་བསྟན་པ་ལ་བསླབས་པས་དགྲ་བཅོམ་པའི་གོ་འཕང་མངོན་དུ་
གྱུར་ཏོ། །ད་ལྟ་ནུབ་ཀྱི་བ་ལང་སྤྱོད་དུ་འཁོར་དགྲ་བཅོམ་ཆེན་པོ་བདུན་བརྒྱས་བསྐོར་ཞིང་
ཕྱག་གཉིས་མཉམ་བཞག་མཛད་ཅིང་བཞུགས་ཞེས་གྲགས་སོ། །
༩༽ གནས་ བརྟན་ ཆེན་ པོ་ བ་ ཀུ་ ལ་ ནི། མཉན་ ཡོད་ དུ་ བྲམ་ཟེའི་ རིགས་ སུ་
སྐུ་འཁྲུངས་། ཁྱིམ་གྱི་སྡུག་བསྔལ་ལས་ངེས་འབྱུང་སྐྱེས་ཏེ་ཡུལ་སློ་མ་ཅན་དུ་ཕེབས། དེའི་
ཚེ་སངས་རྒྱས་འཇིག་རྟེན་དུ་མ་བྱོན་པས་གཏུན་རི་ཞེས་བྱ་བའི་ནགས་ཁྲོད་དུ་དྲང་སྲོང་མང་
པོ་གནས་པ་ལས་རབ་ཏུ་བྱུང་སྟེ། ཤིང་ཐོག་བཟའ་ཞིང་ཤིང་ཤུན་གྱོན་ནས་བསམ་གཏན་
བསྒོམས་པས་དྲང་སྲོང་ཤིང་ཤུན་ཅན་ནམ་བ་ཀུ་ལ་ཞེས་གྲགས་སོ། །འདི་ནི་སྟོན་པ་བཅོམ་
178



སྤྱིའི་དེབ་གྲངས་གཉིས་པ།
སྒྲ
ལྡན་འདས་ ལས་ དགུང་ ལོ་ བདུན་ ཅུས་ བགྲེས་ པ་ ཡིན་ ལ། སྟོན་ པ་ བཅོམ་ལྡན་འདས་་
ལ་ དད་ དེ་ རབ་ ཏུ་ འབྱུང་ བར་ གསོལ་ བས། ཚུར་ ཤོག་ གིས་ རབ་ ཏུ་ བྱུང་ སྟེ་ བསྙེན་
པར་རྫོགས་ནས་ལོ་བརྒྱ་ལོན་པའི་དགེ་སློང་ལྟ་བུར་ཞི་དུལ་ཅན་དུ་གྱུར་ཏེ་ཆོས་མཉན་
པས་ འཕགས་ པ་ དགྲ་ བཅོམ་ པའི་ གོ་ འཕང་ མངོན་ དུ་ གྱུར་ ཏོ། །བྱང་ གི་ སྒྲ་ མི་ སྙན་
ན་ འཁོར་ དགྲ་ བཅོམ་ ཆེན་ པོ་ དགུ་ བརྒྱས་ བསྐོར ་ ཞིང་ ཕྱག་ ན་ ནེའུ་ ལེ་ འཛིན་ ་
བཞིན་བཞུགས་སོ། ། ་
༡༠༽གནས་ བརྟན་ ཆེན་ པོ་ སྒྲ་ གཅན་ འཛིན་ ནི། ཡུལ་སེར་ སྐྱའི་གནས་ སུ་ ཡབ་
གཞོན་ནུ་དོན་གྲུབ་དང་ཡུམ་ གྲགས་འཛིན་མ་གཉིས་ཀྱི་སྲས་སུ་འཁྲུངས་པ་སྟེ། དེ་ཡང་
གཞོན་ནུ་དོན་གྲུབ་ལོ་དྲུག་རིང་དཀའ་བ་སྤྱད་ཚེ། སྒྲ་གཅན་འཛིན་ཡང་ཡུམ་གྱི་ཁོག་པར་
ལོ་དྲུག་བཞུགས་ཏེ། སྟོན་པ་སངས་རྒྱས་པ་དང་སྒྲ་གཅན་འཛིན་ཡང་སྐུ་འཁྲུངས། ཟླ་བ་སྒྲ་
གཅན་གྱིས་ཟིན་པས་མཚན་ཡང་སྒྲ་གཅན་འཛིན་ཞེས་གསོལ། དེ་ནས་ན་ཚོད་ཆེར་སྨིན་ཏེ་
ཤཱ་རིའི་བུ་ལས་རབ་ཏུ་བྱུང་ཏེ་བསླབ་པའི་གཞི་རྣམས་ལ་བསླབ། ལོ་ཚད་ལོན་པས་བསྙེན་
པར་རྫོགས་ཏེ་ཀློག་པ་ཐོས་བསམ་དང་སྤོང་བ་བསམ་གཏན་གྱི་གནས་ལ་རིམ་པར་བསྒྲོད་
པས་མཐར་འབྲས་དགྲ་བཅོམ་གྱི་གོ་འཕང་མངོན་དུ་བྱས་སོ། །ད་ལྟ་ཡང་སྐུ་མྱ་ངན་ལས་མ་
འདས་པར་པྲི་ཡང་ཀུ་ཡི་གླིང་ན་འཁོར་དགྲ་བཅོམ་སྟོང་དང་ཆིག་བརྒྱས་བསྐོར་ཅིང་ཕྱག་ན་
རིན་ཆེན་པྲོག་ཞུ་འཛིན་ཞིང་བཞུགས་སོ། །
༡༡༽ གནས་བརྟན་ཆེན་པོ་ལམ་ཕྲན་བསྟན་ནི། ཡུལ་མཉན་ཡོད་ན་བྲམ་ཟེ་བཟའ་
མི་གཉིས་ ཀྱི་བུ་བྱུང་ངོ་ཅོག་ཐམས་ཅད་ཤི་བས། ཕྱིས་བུ་ཞིག་བྱུང་བ་ཁ་ཞུན་མར་གྱིས་
བཀང་ནས་བུ་མོ་ཞིག་ལ་བསྐུར་ཏེ། འདི་ལམ་ཆེན་ཞིག་ཏུ་ཁྱེར་ནས་དེར་རྒྱུ་བའི་དགེ་སྦྱོང་
རྣམས་ལ་ ཕྱག་འཚལ་ཏེ་སྐྱབས་ སུ་ གསོལ་ཅིག་ཟེར་ཏེ་མངགས་པར། དེས་ལམ་ཆེན་དུ་
ཁྱེར་མ་ཐུབ་པར་ལམ་ཕྲན་ཞིག་ཏུ་ཁྱེར་ཏེ་དེར་རྒྱུ་བའི་དགེ་སྦྱོང་རྣམས་སྐྱབས་སུ་གསོལ་
བས། སོས་ཏེ་ལམ་ཕྲན་བསྟན་ཞེས་མཚན་གསོལ། དེ་ནས་རབ་ཏུ་བྱུང་སྟེ་ཀློག་བསླབས་
179



ས་མཐོའི་ བུ་མོ།
པས་ཤེས་དཀའ་བ་བྱུང་བར། སྟོན་པས་རྡུལ་སྤང་ངོ་དྲི་མ་སྤང་ངོ་ཞེས་པའི་ཚིག་གཉིས་
བསླབས་ཏེ་དགེ་འདུན་གྱི་མཆིལ་ལྷམ་དང་གཙུག་ལག་ཁང་ཕྱི་བདར་བྱེད་དུ་བཅུག་པས་
མཐར་དགྲ་བཅོམ་པའི་གོ་འཕང་ཐོབ་བོ། །ད་ལྟ་ཡང་བྱ་རྒོད་ཕུང་པོའི་རི་བོ་ལ་འཁོར་དགྲ་
བཅོམ་སྟོང་དང་དྲུག་བརྒྱས་བསྐོར་ཞིང་བཞུགས་སོ། །
༡༢༽ གནས་བརྟན་ཆེན་པོ་བྷ་ར་དྷྭ་ཛ་བསོད་སྙོམས་ལེན་ནི། ཡུལ་རྒྱལ་པོའི་ཁབ་
ཏུ་བྲམ་ཟེ་ཞིག་གི་སྲས་སུ་འཁྲུངས། ནར་སོན་སྐབས་སྟོན་པའི་དྲུང་དུ་ཚུར་ཤོག་གིས་རབ་
ཏུ་བྱུང་ སྟེ་ སྐུ་ དང༌ ཁ་སྤུ་རང་ བྱིར་གྱུར་ནས་བསྙེན་ པར་ རྫོགས་ཏེ་ལོ་བརྒྱ་ལོན་ པ་ ལྟ་
བུའི་ སྤྱོད་ ལམ་ ཞི་ བར་ གྱུར། མཐར་ དགྲ་བཅོམ་ གྱི་ གོ་ འཕང་ མངོན་ དུ་ བྱས་ཏེ་སྦྱངས་
པའི་ཡོན་ཏན་བཅུ་གཉིས་ཀྱི་ནང་ནས། བསོད་སྙོམས་གཙོ་བོར་མཛད་པས་མཚན་བྷ་ར་དྷ་
ཛ་ བསོད་ སྙོམས་ ལེན་ ཞེས་ གྲགས། ད་ ལྟ་ ཤར་ གྱི་ ལུས་ འཕགས་ གླིང་ ན་འཁོར་ དགྲ་
བཅོམ་ སྟོང་ ཕྲག་ གཅིག་ གིས་ བསྐོར་ ཞིང་གླེགས་ བམ་དང་ ལྷུང་བཟེད་ འཛིན་ བཞིན་
བཞུགས་སོ། །
༡༣༽ གནས་བརྟན་ཆེན་པོ་ལམ་ཆེན་བསྟན་ནི། ཡུལ་མཉན་ཡོད་དུ་བྲམ་ཟེ་ཁྱོ་
ཤུག་གཉིས་ཡོད་པ་ལ་བུ་བྱུང་ངོ་ཅོག་ཤི་སྟེ་མ་སོས་པར། ནམ་ཞིག་བུ་ཞིག་བྱུང་བ་ལམ་
ཆེན་གྱི་བཞི་མདོར་ཁྱེར་ཏེ་དེར་རྒྱུ་བའི་དགེ་སྦྱོང་རྣམས་ལ་སྐྱབས་སུ་གསོལ་བ་དང་། སྟོན་
པ་བཅོམ་ལྡན་འདས་ཡང་ཞལ་མཇལ་ཏེ་ཤིས་ཚིག་མཛད་པས་སོས་ཏེ་མཚན་ལམ་ཆེན་
བསྟན་ཞེས་བཏགས། དེ་ནས་ལོ་ཆེར་ལོན་པ་ན་ཤཱ་རིའི་བུ་དང་མོ་འགལ་གྱི་བུ་གཉིས་ལས་
རབ་ཏུ་བྱུང་སྟེ་མཐར་དགྲ་བཅོམ་པའི་གོ་འཕང་མངོན་དུ་གྱུར་ཏོ། །ལྷ་གནས་སུམ་ཅུ་རྩ་
གསུམ་དུ་བཞུགས་ཤིང་འཁོར་དགྲ་བཅོམ་ཆེན་པོ་དགུ་བརྒྱས་བསྐོར་ཞིང་། ཕྱག་གཡོན་
གླེགས་བམ་དང་གཡས་པས་ཆོས་འཆད་མཛད་པ་ཞིག་ཡོད་སྐད་དོ། ། །
༡༤༽ གནས་བརྟན་ཆེན་ པོ་ཀླུའི་སྡེ་ནི། ཡུལ་བྱང་ཕྱོགས་སྲེག་མའི་གྲོང་ཁྱེར་དུ་
རྒྱལ་པོའི་རིགས་སུ་སྐུ་འཁྲུངས་ཏེ་རྒྱལ་སྲིད་ཀྱི་བྱ་བ་བྱེད་སྐབས།
180



སྤྱིའི་དེབ་གྲངས་གཉིས་པ།
གཡུལ་འགྱེད་དང་འཁྲུག་རྩོད་དང་གཞན་ལ་བརྡུང་བརྡེགས་སོགས་ཀྱི་བྱ་བས་སུན་ཏེ་རྒྱལ་
སྲིད་སྤངས་ནས་སྟོན་པ་ལས་རབ་ཏུ་བྱུང་སྟེ་དགྲ་བཅོམ་མངོན་དུ་བྱས་སོ། །རི་ཡི་རྒྱལ་པོ་
ངོས་ཡངས་ཞེས་ པར་འཁོར་དགྲ་བཅོམ་སྟོང་དང་ཉིས་བརྒྱས་བསྐོར་ཞིང་ཕྱག་ན་བུམ་
པ་དང་མཁར་གསིལ་འཛིན་བཞིན་བཞུགས་སོ། །
༡༥༽ གནས་བརྟན་ཆེན་པོ་སྦེད་བྱེད་ནི། ཡུལ་ལྷོ་མ་ཅན་དུ་ཁྱིམ་བདག་ཕྱུག་པོ་
ཞིག་གི་བུར་སྐྱེས། །བཙས་མ་ཐག་ལུས་ལ་ཕོལ་མིག་མང་པོ་ཁྱབ་འདུག་པ་སྨན་བཅོས་ཇི་
ལྟར་བྱས་ཀྱང་མ་དྲག་པར་ངོ་ཚ་སྟེ་གོས་ཀྱིས་སྦེད་པར་བྱེད་པས་མཚན་སྦེད་བྱེད་ཅེས་
གྲགས་སོ། །དེ་ནས་ན་ཚོད་ཆེར་རྒྱས་པ་ན་སྟོན་པའི་སྤྱན་སྔར་རབ་ཏུ་བྱུང་སྟེ་དགྲ་བཅོམ་
གྱི་ གོ་ འཕང་ མངོན་ དུ་ གྱུར་ པར་ ད་ ལྟ་ ཡང་ རི་ ཡི་ རྒྱལ་ པོ་ བྷི་ ཧུ་ ལར་ འཁོར་ དགྲ་
བཅོམ་ སྟོང་ དང་ བཞི་ བརྒྱས་བསྐོར་ཞིང༌། ཕྱག་ གཉིས་ ཀྱིས་ གླེགས་བམ་འཛིན་བཞིན་
བཞུགས་སོ། །
༡༦༽ གནས་བརྟན་ཆེན་པོ་མི་ཕྱེད་པ་ནི། ཡུལ་རྒྱལ་པོའི་ཁབ་ཏུ་བྲམ་ཟེ་པི་ལིང་ད་
གྲུང་དབང་ཞེས་བྱ་བ་འབྱོར་པ་ཆེ་བ་ཞིག་གི་བུ་རུ་སྐྱེས། སྐྱེ་བོ་ཕལ་ཆེ་བས་པི་ལིང་དའི་བུ་
ཞེས་མཚན་ནས་འབོད་དོ། །དེ་ནས་ན་ཚོད་ཆེར་སྨིན་ཏེ་སྟོན་པ་བཅོམ་ལྡན་འདས་ཀྱི་
བསྟན་པ་ལ་དད་པས། རབ་ཏུ་བྱུང་བར་ཞུས་པས་སྟོན་པས་ཚུར་ཤོག་གིས་རབ་ཏུ་བྱུང་སྟེ་
སྐྲ་དང་ཁ་སྤུ་རྣམས་རང་ཕྱིར་གྱུར། བསྙེན་པར་རྫོགས་ནས་ལོ་བརྒྱ་ལོན་པ་དང་འདྲ་བའི་
ཞི་དུལ་གྱི་རྣམ་པ་ཅན་དུ་གྱུར། བཅོམ་ལྡན་འདས་ཀྱི་བསླབ་པའི་གཞི་རྣམས་ལ་བསླབས་
ཏེ་ དགྲ་ བཅོམ་ པའི་ གོ་ འཕང་ མངོན་ དུ་ གྱུར་ ཏོ། །རི་ ཡི་ རྒྱལ་ པོ་ གངས་ ཅན་ ཞེས་
པར་ འཁོར་དགྲ་བཅོམ་སྟོང་ཕྲག་གཅིག་གིས་བསྐོར་ཞིང་། ཕྱག་ གཉིས་ ཀྱིས་བྱང་ཆུབ་
ཆེན་པོའི་མཆོད་རྟེན་འཛིན་བཞིན་བཞུགས་སོ། །
༡༧༽ གནས་བརྟན་བཅུ་དྲུག་གི་ཞབས་འབྲིང་བ་ཆེན་པོ་འཕགས་པ་དྷརྨཱ་ཏ་ལ་
ནི། འཕགས་ པ་ སྤྱན་ རས་ གཟིགས་ ཀྱི་ སྤྲུལ་ པ་ སྟེ། དེ་ ཡང་ སྟོན་པ་བཅོམ་ལྡན་འདས་
181



ས་མཐོའི་ བུ་མོ།
ཀྱི་འཁོར་དུ་སྐུའི་རྣམ་པ་སྣ་ཚོགས་སུ་བསྟན་ཏེ་ཞབས་འབྲིང་མཛད་པ་དང༌། སྟོན་པའི་
བསྟན་པ་འཛིན་པ་འཕགས་པ་གནས་བརྟན་བཅུ་དྲུག་གི་ཞབས་འབྲིང་དུ་ཡང་དགེ་བསྙེན་
གྱི་ ཚུལ་ གྱིས་ བྱིན་ ལེན་ སྟོབ་ པ་ སོགས་ བསྙེན་བཀུར་མཛད། གནས་ བརྟན་བཅུ་དྲུག་
གིས་སངས་རྒྱས་ཀྱི་བསྟན་པ་འཛིན་ཞིང༌། ཞབས་འབྲིང་བ་འདིས་ཀྱང་སྡེ་སྣོད་གསུམ་གྱི་
གླེགས་བམ་ཁུར་ཏེ་བསྟན་འཛིན་རྣམས་ཀྱི་ཞབས་ཞུ་སྒྲུབ་པའོ། །དེ་ཡང་ཇོ་བོ་རྗེས་བོད་དུ་
བསྟན་པ་ སྤེལ་སྐབས་ཀྱང་འབྲོམ་སྟོན་དགེ་བསྙེན་ཚུལ་གྱིས་བྱིན་ལེན་སྟོབ་པ་སོགས་
བསྙེན་ བཀུར་ མཛད། ཇོ་ བོ་ བོད་ དུ་ བཞུགས་ སྐབས་ ཉིན་ གཅིག་ གནས་ བརྟན་ བཅུ་
དྲུག་ དངོས་ སུ་ བོད་ དུ་ བྱོན་ ནས་ འབྲོམ་ སྟོན་ པ་ བྱིན་ ལེན་ གྱིས་ བསྙེན་ བཀུར་ བྱས་
ཚུལ་སོགས་འབྱུང་ཞིང་། མདོར་ན་འདི་ནི་འཕགས་པ་སྤྱན་རས་གཟིགས་ཀྱི་སྤྲུལ་པས་
བསྟན་པ་འཛིན་པའི་གནས་བརྟན་ཆེན་པོ་རྣམས་ཀྱི་ཞབས་འབྲིང་མཛད་པའོ། །
གནས་ བརྟན་རྣམས་ཀྱི་འཁོར་དུ་རྒྱལ་ཆེན་བཞི་འབྲི་བསྲོལ་ ཡོད་ པ་ནི་སྟོན་པ་
བཅོམ་ལྡན་འདས་དགུང་ལོ་བརྒྱད་ཅུ་ལ་སླེབས་ཏེ་གདུལ་བྱ་རྟག་འཛིན་ཅན་རྣམས་འདུལ་
བའི་ཕྱིར་མྱ་ངན་ལས་འདས་ཁར། འོད་སྲུང་དང༌། ཀུན་དགའ་བོ། ཉེ་བར་འཁོར་གསུམ་
ལ་ བསྟན་ པ་ གཏད། དེ་ གསུམ་ གྱིས་བཀའ་བསྡུ་ གནང་ནས་གནས་ བརྟན་བཅུ་དྲུག་ལ་
བསྟན་པ་ནམ་གནས་བར་མྱ་ངན་ལས་མི་འདའ་བར་བསྟན་པ་འཛིན་པར་བཀའ་བསྩལ་
པ་དང་། རྒྱལ་ཆེན་སྡེ་བཞིས་ཀྱང་བསྟན་པ་ཚུལ་བཞིན་འཛིན་པ་རྣམས་ཀྱི་གྲོགས་དང་འཕྲིན་
ལས་སྒྲུབ་པར་ཁས་བླངས་པས་ན་འཁོར་གྱི་ཚུལ་དུ་བྲིས་པ་ཡིན་ནོ། །དེ་དག་གི་
ལོ་རྒྱུས་རྒྱས་པ་ནི་མདོ་དང་འདུལ་བའི་གླེང་གཞི་རྣམས་དང༌། དཀའ་ཆེན་ཡེ་ཤེས་རྒྱལ་
མཚན་གྱིས་མཛད་པའི་གནས་བརྟན་བཅུ་དྲུག་གི་ལོ་རྒྱུས་སོགས་ལས་ཤེས་པར་བྱའོ། །
གཉིས་པ་གནས་བརྟན་དེ་དག་རྒྱ་བོད་གཉིས་སུ་ཇི་ལྟར་ཕེབས་ཚུལ་ལས། དང་པོ་
ནི་རྒྱ་ནག་ཏུ་ཐང་རྒྱལ་རབས་ཀྱི་གོང་མ་ཐང་ཐེའི་ཙུང་ལ། བློན་པོ་རྣམས་ཀྱིས་ཁྱེད་ཆོས་
རྒྱལ་ཡིན་པས་བསྟན་པ་སྐྱོང་བའི་ གནས་བརྟན་བཅུ་དྲུག་པོ་འདིར་དབྱར་གནས་པར་
182



སྤྱིའི་དེབ་གྲངས་གཉིས་པ།
གདན་འདྲེན་ཞུ་དགོས་ཞེས་ཞུས་པར། རྒྱལ་པོས་ཞལ་གྱིས་བཞེས་ཏེ་གསོལ་བ་བཏབ་སྟེ་
གདན་ཞུས་ཡི་གེ་ལས། དབུས་འགྱུར་ཚལ་དུ་བྱོན་པའི་ཤཱཀྱའི་དགེ་འདུན་བཙུན་པ་གནས་
བརྟན་ཆེན་པོ་རྣམས་དགོངས་སུ་གསོལ། བདག་གི་དད་པ་དང༌། དང་བ་དང་། འདུན་པ་
ལས་བྱུང་བའི་ཚིག་གིས་གསལ་བར་བྱེད་པའི་ངག ཤེལ་དང། ནོར་བུ་དང༌། ཁ་བའི་ཕུང་
པོ་དང༌། ཟླ་བའི་ཟེར་དང༌། པདྨོའི་རྩ་བ་དང༌། ཡལ་ག་ལྟར་དྲི་མ་མེད་པར་བརྗོད་པ་ལ།
རླུང་གི་སྟོབས་ཀྱིས་རིང་གི་ལྕུག་ཕྲན་ལྟར་བསྐྱོད་པ་ལས། སྨིག་རྒྱུ་དང༌། རྨི་ལམ་དང།
གློག་དང། སྦྲུལ་གྱི་ལྕེ་དང༌། རྒྱ་མཚོ་བསྐྱོད་པའི་རླབས་ལྟ་བུར་གཡོ་བའི་ཡིད་སྐད་ཅིག་རེ་
རེ་ཡང་བསྐྱོད་པར་འགྲོ་བ་ལ་རྩེ་གཅིག་ཏིང་ངེ་འཛིན་གྱི་སྟོབས་ཀྱི་ཡིད་གཅིག་ཏུ་རྒྱུ་བའི་
ནང་འགག་ཏུ་གསོལ་ཞེས་པ་ནས། སྔོན་སངས་རྒྱས་ཀྱི་ཡོན་ཏན་བདག་མ་སྐྱེས་དགྲ་དང་།
གཏུམ་པོ་རབ་སྣང་ལ་ སོགས་པའི་བསྟན་ལ་དབང་བའི་སྦྱིན་པ་ལས་བྱུང་བའི་ལེགས་
པར་དཔྱད་པའི་རྗེས་སུ་སློབ་ཐང་གི་རིགས་མོས་པ་ཕྱིར་མི་གཞོལ་བའི་སླད་དུ། དོ་མོད་ཀྱི་
མཚན་མོ་ཟད་པར་མཛོད་ལ། གདུགས་ཀྱི་དང་པོ་ལ་ཅི་བདེ་ བར་འདུག་ས་འདིར་འཁོད་
པར་མཛོད་ཅིག དེ་ཡི་དོན་དུ་ཧྭ་ཤང་དག་བསྔགས་པ་ཡིན། ཁྲི་གདུགས་ཀྱི་གཞོན་ནུ་རབ་
མཛེས་ མཁན། །རྒྱུ་ སྐར་ གྱི་ བདག་ པོ་ བྱེ་ བས་ ཀྱང་ ། །གཟི་འོད་རྣམས་ མི་ བཟློས་ སྔ་
དྲོའི་དུས། །ཐང་ གི་ རིགས་ ཛུ་ ཛུའི་ མོས་ པས་ ཕུལ། ཞེས་ པའི་ བར་ གྱི་ སྙན་ ངག་
གི་འཕྲིན་ཡིག་ཕུལ་བས། ཆུ་སྟོད་ཟླ་བའི་ཚེས་བཅུ་གསུམ་གྱི་དུས་སུ་རྒྱའི་བན་ཆུང་སྨུག་
ཆས་ ཅན་ དུ་ བྱོན་ནས་རྒྱལ་ ས་ ཁྲང་ ཨན་ དུ་ རྒྱལ་ པོས་ བཞུགས་ ཁང་ བཅུ་དྲུག་བཟོས་
པ་ དེར་ དབྱར་ གནས་ མཛད་ དེ། གནས་བརྟན་ ལུང་ བསྟན་ པའི་ མདོ་ སྡེ་ ཡང་ གསུངས་
ནས་དབྱར་དགག་དབྱེ་ཐོན་སྐབས་སུ། རྒྱལ་བློན་ཚོས་ཡང་དུ་བཞུགས་པར་ཞུས་རུང་།
གླིང་གཞན་གྱི་སེམས་ཅན་རྣམས་ཀྱི་དོན་སྒྲུབ་པའི་མཛད་བྲེལ་གྱིས་བཞུགས་ཁོམས་མེད་
པས། ཁོ་བོ་ཅག་གི་སྐུ་འབག་རེ་བཞེངས་ན་དེས་སེམས་ཅན་གྱི་དོན་དུ་འགྱུར་ཞེས་བཀའ་
གནང་ བ་ ལྟར། སྐུ་ འབག་ བཅུ་ དྲུག་ བཞེངས་ པ་ དེ་ ནི་ གནས་ བརྟན་ གྱི་སྐུ་བརྙན་ཐོག་
183



ས་མཐོའི་ བུ་མོ།
མ་དེ་ཡིན་པར་བཤད། དེ་ཡང་གནས་བརྟན་རྣམས་རྒྱ་གར་གྱི་རབ་བྱུང་བ་ཡིན་ཡང་། རྒྱ་
ནག་རྒྱལ་བློན་འཁོར་བཅས་ཀྱིས་ཕུ་དུང་རིང་པོ་ཅན་རྒྱ་ལུགས་ཀྱི་ཧ་ཤང་གི་ཆས་དང་འདྲ་
བར། གོས་ཆེན་ཏིང་ཕོན་ཞེས་གྲགས་པའི་ན་བཟའ་ རེ་ཕུལ་བ་ཡོན་བདག་བསོད་ནམས་
བསགས་ པའི་ཆེད་དུ་གསོལ་ བ་དེའི་དུས་ སུ་ བཞེངས་པའི་འདྲ་འབག་གི་ སྲོལ་དེ་ཁྱབ་
བརྡལ་དུ་ཕྱིན་པ་ཡིན་པར་བཤད། །
གཉིས་པ་བོད་དུ་བསྟན་པ་སྔ་དར་དུས་སུ་མཁན་ཆེན་ཞི་བ་འཚོ་ཡིས་གནས་བརྟན་
ཆེན་ པོ་ སྒྲ་གཅན་ འཛིན་ ནས་ བརྒྱུད་ པའི་ སྡོམ་ རྒྱུན་ སྤེལ་ ཏེ། གནས་ བརྟན་ གྱི་འཕྲིན་
ལས་ཐོག་མར་དབུ་བརྙེས། བར་དུ་ཇོ་བོ་རྗེ་ དཔལ་ལྡན་ཨ་ཏི་ཤའི་ འཁོར་དུ་པཎ་ཆུང་
ཞིག་ ཡོད་ པ་ དེས། གནས་ བརྟན་ བཅུ་ དྲུག་ གི་ མཆོད་ ཆོག་ དང༌ ། བྲིས་ སྐུ་ ཡང་ རྒྱ་
གར་ལུགས་བཞིན་ཆོས་གོས་རྣམ་གསུམ་བཞེས་པའི་སྐུ་བརྙན་དར་བར་མཛད། དེ་ནས་
བོད་དུ་དུས་རབས་བཅུ་པའི་ནང་བླ་ཆེན་དགོངས་པ་རབ་གསལ་གྱི་སློབ་མ་ཀླུ་མེས་འབྲོམ་
ཆུང་། མདོ་སྨད་ནས་རྒྱ་ནག་ཏུ་གནས་གཟིགས་ལ་ཕེབས་སྐབས་རྒྱལ་ས་ཁྲང་ཨན་ན་
བཞུགས་པའི་སྐུ་བརྙན་ལ་དཔེ་བཟོས་ཏེ། སྐུ་ཐང་འབྲི་སྐབས་ལྷ་བཟོ་བས་ཉིན་རེ་ལ་སྐུ་རེ་
བྲིས་པས་སྤྲུལ་པའི་ལྷ་བཟོ་བར་གྲགས། ཁོང་ནས་བྲིས་སྐུ་དེ་བོད་དུ་བསྣམས་ཏེ་བྲག་ཡེར་
པའི་ ར་བན་དུ་བཞུགས་སུ་གསོལ་བ་དེ། བོད་དུ་གནས་བརྟན་གྱི་སྐུ་བརྙན་དར་བ་ཐོག་
མ་དེ་ཡིན་ལ། དེ་ནས་བཟུང་ད་ལྟའི་བར་དུ་འབྲི་སྲོལ་འདི་ཁོ་ན་དར་ཆེ་བ་བྱུང༌། བཀའ་
གདམས་དགེ་བཤེས་སེ་སྤྱིལ་བུ་བ་ཆོས་ཀྱི་རྒྱལ་མཚན་གྱིས་དེ་ལ་དཔེ་བཟོས་ཏེ་བཞེངས་
པས་བོད་ཀྱི་དགོན་སྡེ་ཁག་ཏུ་བྲིས་འབུར་གྱི་སྐུ་བརྙན་བཞེངས་པའི་སྲོལ་ཆེས་ཆེར་དར། །
གསུམ་པ་གནས་བརྟན་བཅུ་དྲུག་གི་སྒྲུབ་ཡིག་དང་གདམས་ཁྲིད་ཀྱི་བརྒྱུད་པ་ནི།
གོང་གསལ་ལྟར་ཇོ་བོ་རྗེའི་སློབ་མ་པཎ་ཆུང་གསུམ་ཡོད་པའི་ནང་ནས་སེམས་ཙམ་རྣམ་
རྫུན་ གྱི་ གྲུབ་ མཐའ་ འཛིན་ པ་ ཞིག་ ཡོད་ པ་ དེས་ རྔོག་ བྱང་ ཆུབ་ འབྱུང ་ གནས་ ལ་
གསུངས། དེས་དགེ་བཤེས་པོ་ཏོ་བ་ལ་གསུངས། དེ་ལ་ཤ་ར་བས་ཞུས། དེ་ལ་དགེ་བཤེས་
184



སྤྱིའི་དེབ་གྲངས་གཉིས་པ།
བྱ་བུག་ པ་ཅན་ཞེས་ གྲགས་ པ་ཀླུ་ལུང་ པ་ཆེན་པོས་ཞུས། དེ་ལ་ཞང་དགུ་ཚིགས་པས་
ཞུས། དེ་ལ་དགེ་བཤེས་གཞུ་པ་རག་སྟོན་ཚུལ་ཁྲིམས་གཞོན་ནུས་ཞུས། དེ་ལ་བླ་མ་སངས་
རྒྱས་སྒོམ་པས་ཞུས། དེ་ལ་མཆིམས་ཐམས་ཅད་མཁྱེན་པ་ནམ་མཁའ་གྲགས་ཀྱིས་ཞུས་སོ།།
མཆིམས་ཐམས་ཅད་མཁྱེན་པས་འཕགས་པ་དགའ་བའི་བཤེས་གཉེན་གྱི་རྟོགས་
པ་བརྗོད་པའི་མདོ་དང་། བྱམས་པ་ལུང་བསྟན་པའི་མདོ་རྒྱ་ནག་ནས་འགྱུར་བ་དང་བླ་མ་
རྣམས་ ཀྱི་མན་ ངག་ལ་ བརྟེན་ནས། གནས་བརྟན་ གྱི་སྒྲུབ་ཡིག་ རྒྱས་ པ་རྨད་དུ་བྱུང་བ་
ཞིག་དང་ཕྱག་མཆོད་བསྡུས་པ་ཞིག་ཀྱང་མཛད། དེས་གནས་བརྟན་འདི་རྣམས་ལ་གསོལ་
བ་ བཏབ་ པས་ གནས་ བརྟན་ གྱི་ འཕྲིན་ ལས་ ཀྱིས་ བོད་ ཁམས་ ཐམས་ ཅད་ དུ་ ཁྱབ་
ཅིང་། དཔལ་ སྣར་ ཐང་ པའི་ བསྟན་ པ་ མ་ ཚང་ བ་ མེད་ པའི་ འབྱུང་ གནས་ སུ་ གྱུར་ པ་
མཛད་དོ། །མཆིམས་ཆེན་མོ་ལ་སྐྱོ་སྟོན་པས་གསན། དེ་ལ་ཟེའུ་འདུལ་འཛིན་དང་རྒྱང་རོ་
བྱང་ ཆུབ་ འབུམ་ གྱིས་ གསན། དེ་ གཉིས་ ཀ་ལ་ མཆིམས་ བློ་ བཟང་ གྲགས་ པས་ གསན།
མཆིམས་ བློ་བཟང་ གྲགས་ པས་ ཀྱང་ སྒྲུབ་ཡིག་ རྒྱས་ པ་ལ་བརྟེན་ཏེ་ཆོ་གའི་ལག་ལེན་
གསལ་བར་སྟོན་པའི་སྒྲུབ་ཡིག་འབྲིང་པོ་ཞིག་མཛད་པས་སྣར་ཐང་པ་ལ་སྒྲུབ་ཡིག་རྒྱས་
བསྡུས་ གསུམ་ ཡོད་ དོ། དེ་ ལ་ མཁན་ཆེན་ ཀུན་ རྒྱལ། དེ་ ལ་ མཁན་ ཆེན་ གྲུབ་ པ་ ཤེས་
རབ། དེ་ལ་མཁན་ཆེན་བསོད་ནམས་མཆོག་གྲུབ། དེ་ལ་ཆོས་རྗེ་དོན་གྲུབ་དཔལ་བཟང་
པོ། དེ་ ལ་ལས་ཅན་ ཀུན་ དགའ་ རྒྱལ་ མཚན་ གྱིས་ སྒྲུབ་ ཡིག་ རྒྱས་ པ་ དང༌། སྒྲུབ་ ཡིག་
བར་པ་མཁན་ཆེན་ཤེར་རྒྱལ་བ་ལ་ཞུས་ཞེས་ གསུངས་སོ། །གཞན་ཡང་ཁ་ཆེ་པཎ་ཆེན་
གྱིས་ཁྲོ་ཕུ་ལོ་ཙཱ་ལ་གསུངས་ནས་དར་བའི་བརྒྱུད་པའང་ཡོད་དོ། །
ད་ལྟ་ང་ཚོས་མཇལ་རྒྱུ་བྱུང་བའི་གནས་བརྟན་མཆོད་པའི་ཆོ་ག་ལ། ཁ་ཆེ་པཎ་ཆེན་
གྱིས་མཛད་པའི་ ཕྱག་མཆོད་དང༌། མཆིམས་ནམ་མཁའ་གྲགས་ཀྱིས་མཛད་པའི་གནས་
བརྟན་སྒྲུབ་ཡིག་རྒྱས་པ། རྒྱལ་དབང་ལྔ་པས་མཛད་པའི་གནས་བརྟན་ཕྱག་མཆོད་རྒྱལ་
བསྟན་ འཛད་མེད། བཀའ་ ཆེན་ ཡེ་ ཤེས་ རྒྱལ་ མཚན་ གྱིས་ མཛད་ པའི་རྟོག་བརྗོད་རྒྱལ་
185



ས་མཐོའི་ བུ་མོ།
བསྟན་རིན་པོ་ཆེའི་མཛེས་རྒྱན་དང་། ཐུབ་དབང་གནས་བརྟན་བཅུ་དྲུག་དང་བཅས་པར་མཆོད་
ཅིང་གསོལ་བ་གདབ་པའི་ཚུལ་བཤད་པ། ཕྱག་མཆོད་གསོལ་འདེབས་མདོར་བསྡུས། །
གནས་བརྟན་མཆོད་ཅིང་གསོལ་བ་གདབ་པའི་ཕན་ཡོན། ཡང་གནས་བརྟན་མཆོད་ཅིང་
གསོལ་བ་གདབ་པའི་ཚུལ་ཐུབ་བསྟན་རྒྱས་བྱེད་ཡིད་བཞིན་ནོར་བུ། ཕྱག་མཆོད་
ཐུགས་དམ་བསྐུལ་བའི་ཆོ་ག་དངོས་གྲུབ་ཀུན་འབྱུང་སོགས་མང་པོ་སྣང་། །
186



སྤྱིའི་དེབ་གྲངས་གཉིས་པ།
བྱང་དཀར་དགོན་དུ་དཔེ་རྙིང་སྲུང་སྐྱོབ་ཏུ་ཕྱིན་
པའི་སྐོར་བཀོད་པ།
བསོད་ནམས་གཡང་མཚོ།
༢༠༠༧ལོ་ཟླ༩པའི་ཚེས༡༡དགོང་མོར་ཁམས་གླིང་དཀར་གཤིས་བྱང་དཀར་དགོན་
པའི་དཔེ་རྙིང་སྲུང་སྐྱོབ་ཀྱི་ཆེད་དུ་འགྲོ་དགོས་པའི་བཀའ་ཕེབས་པ་བཞིན། ཚེས༡ ༣གྱི་
ཞོགས་པར་རྒན་ཀརྨ་བདེ་ལེགས་དང་མཉམ་དུ་ལྷ་ས་ནས་རྡོག་ཐོན་བྱས་པས་དེའི་ཉིན་
ཉིང་ ཁྲིར་འབྱོར། དེ་ ནས་ དཔའ་ཤོད་ དང༌། སྨར་ཁམས། འབའ་ཐང་། ལི་ཐང་བཅས་ སུ་
འགྲུལ་སྐྱེལ་རླང་འཁོར་ཆེ་ཆུང་འགའ་ཤས་བརྗེས་ཤིང་འགྲུལ་བཞུད་བྱས་མཐར་ཉིན་དྲུག་
པའི་ ཕྱི་དྲོར་བྱང་དཀར་དགོན་དུ་འབྱོར། ཉིན་དེའི་དགོང་མོ་ཆུ་ཚོད་བདུན་པ་ཙམ་ནས་
ལས་ཀ་འགོ་བརྩམས། དགོན་པ་དེའི་གྲྭ་པ་ཁ་ཤས་ཉིན་མཚན་རེས་མོས་ཀྱིས་ལས་རོགས་
སུ་ གླས་ཏེ། ངས་ཟིན་བྲིས་ཀྱི་ལས་ཀ་དང་། རྒན་ལགས་ཀྱིས་དཀར་ཆག་འབྲི་རྒྱུ་དང༌།
ལས་རོགས་དེ་དག་གིས་དཔེ་རས་གསོལ་རྒྱུ་སོགས་བྱས་ཏེ། ཉིན་ཞག་ཕྲུགས་རེར་ཆུ་ཚོད་
གསུམ་རེ་གཉིད་དང་ངལ་གསོ་བྱས་ཏེ། ཁྱོན་བསྡོམས་དུས་ཚོད༡༡ ༣ནང་ནས་དུས་ཚོད་
༡༦གཉིད་དང་ ངལ་གསོའི་གོ་ཆོད་པར་བྱས་ཏེ། ལྷག་མ་དུས་ཚོད་༩༤ རིང་སྟེ་ཚེས་ཉེར་
གསུམ་གྱི་ཞོགས་པ་ཆུ་ཚོད་བཅུ་པའི་བར་ལས་ཀ་བྱས་པའི་ནང་། བཀའ་བསྟན་སྐོར་གྱི་
དཔེ་ཆ་པོད་དགུ་བཅུ་དང༌། ཡང་བོད་རྩོམ་འཐོར་མ་སྡེ་པར་གཙོ་བོར་གྱུར་པའི་པོད་མང་
དག་ཅིག་སྟེ། ན་བཟའ་གསོལ་བ་གཅིག་པུ་ལ་པོད་བརྒྱ་དང་སུམ་ཅུ་ཙམ་དང་། བྲིས་རྙིང་
པོད་བརྒྱ་དང་སུམ་བཅུ་ལ་ དཀར་ ཆག་ བྲིས་ཏེ་ན་བཟའ་ གསོལ་བ་བཅས་ ཀྱི་ ལས་ ཀ་
187



ས་མཐོའི་ བུ་མོ།
ལེགས་གྲུབ་བྱུང་བ་དེའི་ནང་དུ། བཀའ་བརྒྱད་བདེ་འདུས་དཔེ་མི་འདྲ་ཞིང་མི་ཚང་བ་ཚར་
གསུམ། བླ་མ་དགོངས་འདུས་དཔེ་ མི་འདྲ་ཞིང་མི་ཚང་བ་ཚར་གཉིས། ཀློང་ཆེན་མཛོད་
བདུན་བྲིས་རྙིང་ཆ་ཚང་ཞིག་དང་། གཞན་ཡང་གཏེར་རྙིང་བདུད་འདུལ་རྡོ་རྗེ་དང་། ཀློང་
གསལ། འཇའ་ཚོན། སྟག་ཤམ། སྨིན་གླིང་། བཀའ་མའི་ཆོ་ག་སྣ་ཚོགས་སོགས་འདུག །
རྒན་ལགས་ཀྱིས་གསུངས་གསལ་དཔེ་དཀོན་གྱི་གྲས་སུ་གཏེར་སྟོན་ཞིག་པོ་གླིང་
པའི་བཀའ་འབུམ་པོད་ གཉིས་ དང༌། གཏེར་ཆོས་ པོད་གཉིས་བཅས་ཁྱོན་བསྡོམས་པོད་
བཞི། པདྨ་བདེ་ཆེན་གླིང་པའི་བཀའ་འབུམ་དང་གཏེར་ཆོས་པོད་གཉིས། ཁྱུང་གྲགས་རྡོ་
རྗེའི་ གཏེར་ ཆོས་ པོད་ གཅིག གྲུབ་ ཐོབ་རྒྱལ་ བ་ བྱང་ ཆུབ་ ཀྱི་བཀའ་འབུམ་པོད་གཅིག
གཉིས་མེད་སེང་གེའམ་བྱང་ཆུབ་ཆོས་ཀྱི་ཉི་མ་ཞེས་པའི་བཀའ་འབུམ་པར་ཐུང་པོད་གཉིས་
བཅས་འདུག་པ་རྣམས་དཔེ་བཤུས་བྱས། དེ་ནས་ཟླ་བ་དེའི་ཚེས་ཉེར་གསུམ་ཞོགས་པ་
དུས་ཚོད་བཅུ་གཅིག་ནས་རྡོག་ཐོན་གྱིས་ཉིན་མཚན་སྦྲེལ་ཏེ་ཚེས་ཉེར་དྲུག་གི་དགུང་མོར་
ལྷ་ས་དཔལ་བརྩེགས་ལས་ཁང་དུ་འབྱོར།
བྱང་དཀར་དགོན་པ་ནི་སྟག་བླ་ཨ་ཁ་ཛོ་ལྡིང་ངམ་པདྨ་ཛོ་ལྡིང་ཞེས་པས་ཁམས་
འབའ་ཐང་དུ་བྱང་དཀར་ཞེས་པའི་རི་བོ་པད་དཀར་སྤུངས་འདྲའི་ཐོག་བཏབ་ཡོད། དེང་གི་
འབའ་ཐང་རྫོང་གི་བྱང་ཕྱོགས་སྤྱི་ལེ་བརྒྱད་བཅུ་ལྷག་གི་སར་གནས། དགོན་འདིའི་ཕྱག་
འདེབས་པ་པོ་སྟག་བླ་ཨ་ཁ་ཛོ་ལྡིང་ངམ་པདྨ་ཛོ་ལྡིང་ཞུ་བའི་སྐྱེས་མཆོག་དེ་ནི་རབ་བྱུང་ལྔ་
པའི་ས་བྱ་ལོར་ངོ་མཚར་བའི་ལྟས་སྣ་ཚོགས་དང་བཅས་སྐུ་བལྟམས། སྐུ་ན་ཆུང་ངུའི་དུས་
ནས་གསན་སྦྱངས་མཛད། རང་ལོ་ཉེར་བཞི་པ་ཆུ་སྤྲེལ་ལོར་དབུས་སུ་བསྐྱོད་དེ་རྒྱལ་བ་
རང་བྱུང་རྡོ་རྗེ་ལས་རྫོགས་ཆེན་སྙིང་ཐིག་དང་། ཕྱག་ཆེན་བསྲེས་པའི་སྣང་བ་སེམས་སུ་ངོ་
སྤྲོད་པའི་ཁྲིད་དང་། གཞན་ཡང་ཕ་ཆོས་མཁའ་འགྲོའི་སྙིང་ཏིག་གི་དབང་ཁྲིད་ཟབ་རྒྱས་ཤྭ་
བན་རྒྱལ་སྲས་ལེགས་པའི་དྲུང་དུ་ཞུས་ཏེ་གནས་མཆོག་ཡོངས་གྲགས་རྣམས་སུ་སྒོམ་སྒྲུབ་
བྱས་པས། སྣང་སེམས་དབྱེར་མེད་ཀྱི་གྲུབ་པའི་གོ་འཕང་མཐོན་པོར་གཤེགས་ཏེ་རང་ཡུལ་
དུ་ལོག འབྲོང་ཀོ་དང་། ཤེལ་འཕང་སོགས་གནས་རི་རྣམས་སུ་སྒོམ་སྒྲུབ་ལོ་མང་མཛད།
188



སྤྱིའི་དེབ་གྲངས་གཉིས་པ།
རབ་བྱུང་དྲུག་པའི་ཤིང་རྟ་ལོར་བྱང་དཀར་དགོན་གྱི་གཙུག་ལག་ཁང་ གི་ ཕྱིའི་་
བཀོད་པ་དང་ནང་གི་རྟེན་གསུམ་རྣམས་ལེགས་པར་གྲུབ། སྟག་ བླ་ ཨ་ཁ་ཛོ་ལྡིང་ནས་
བཟུང་། མཁས་གྲུབ་ཆེན་པོ་སྟག་བླ་པདྨ་མ་ཏི་བར་མཁས་གྲུབ་གསེར་རིའི་ཕྲེང་བ་རིམ་
པར་བྱོན་ཏེ་གསང་སྔགས་རྙིང་མའི་དབང་ལུང་གི་རྒྱུན་དཀོན་ཅིང་གཙོ་ཆེ་བ་ཕལ་མོ་ཆེ་
རྒྱུན་འཛིན་དང་གདུལ་བྱ་དག་ལའང་སྨིན་གྲོལ་རྒྱས་པར་སྩལ། སྟག་བླ་པདྨ་མ་ཏིས་སློབ་
མ་ཀཐོག་དགེ་རྩེ་དང་པོ་རིག་འཛིན་ཚེ་དབང་མཆོག་གྲུབ་ཞེས་མཚན་བརྗོད་པར་དཀའ་
བ་འདི་ཉིད་བྱང་དགོན་འདིར་ལོ་གཉིས་ལ་རྒྱལ་ཚབ་མཁན་པོར་མངའ་གསོལ་ཏེ་བསྟན་
པ་བསྐྱངས། བཀའ་གཏེར་བཤད་ཁྲིད་ཀྱི་ཕྱག་རྗེས་རྨད་དུ་བྱུང་བ་སྩལ། དེའི་རྗེས་མ་ཏིའི་
དངོས་སློབ་དམ་པ་སྟག་བླ་སྔགས་ནག་ཞེ་སྡང་རྡོ་རྗེ་ཞེས་དྲག་པོ་མངོན་སྤྱོད་ཀྱི་བཀའ་བབ་
པ་དེ་ཉིད་ཀྱང་ཁོང་གི་བཀའ་བཞིན་ལོ་གཉིས་སུ་བསྟན་པ་བསྐྱངས། དེ་ནས་པདྨ་མ་ཏིའི་
སྤྲུལ་སྐུ་སྟག་བླ་པདྨ་བློ་ལྡན་སོགས་སྐུ་ཕྲེང་འགའ་ཞིག་གི་མཐའ་ཆེ་སྐྱབས་ཞེས་པ་སྐུ་ན་ཕྲ་
མོ་ནས་གཤེགས་པས་བསྟན་པ་རེ་ཞིག་རྒུད་དེ་འདུ་ཁང་ཡང་ཞིག་རལ་དུ་གྱུར། དེ་ནས་
རྫོང་མགོན་རྒྱལ་མཚན་ཞེས་པ་ཁྲི་ཆེན་གླིང་གཤིས་སུ་བྱོན་ནས་བྱང་དགོན་གྱི་འདུ་ཁང་
གསར་དུ་བཞེངས་དགོས་པའི་སྦྱིན་བདག་རྫོང་མགོན་ལ་བྱེད་དགོས་པའི་བཀའ་ཕེབས་པ་
དང་ཆབས་ཅིག་ རོང་སྟོན་པདྨ་བདེ་ཆེན་གླིང་ པས་ ཀྱང་ བྱང་ དགོན་དུ་འདུ་ཁང་གསར་
བཞེངས་དགོས་པའི་ལུང་བསྟན་གྱི་གསན་ཤོག་གནང་བ་ཞལ་མཐུན་པར་གྱུར་ནས། །
རབ་བྱུང་བཅུ་གཅིག་པ་མེ་མོ་སྦྲུལ་གྱི་ལོ་ནས་བཟུང་སྟག་བླ་ཡེ་ཤེས་རྒྱ་མཚོས་སྔར་
ལས་ལྷག་པའི་འདུ་ཁང་དང་བཤད་གྲྭའི་ལྷ་ཁང་སོགས་བཀོད་པ་ཤིན་ཏུ་རྒྱ་ཆེ་བའི་རྟེན་
དང་བརྟེན་པ་ལེགས་པར་གྲུབ་ནས་ཚོགས་པ་བཞི་བརྒྱ་ཙམ་འདུས། གཞི་གསུམ་གྱི་ཕྱག་
བཞེས་རྒྱས་པ་སྤེལ་ཆེད་སྔ་འགྱུར་བསྟན་པའི་གསལ་བྱེད་ཆེན་པོ་རྒྱལ་སྲས་གཞན་ཕན་
མཐའ་ ཡས་ གདན་དྲངས་ཏེ། འདུས་ པ་ ཕལ་མོ་ཆེར་དགེ་ཚུལ་སློང་གི་སྡོམ་པ་གནང་།
འདུལ་བ་གཞི་གསུམ་གྱི་ ཕྱག་ལེན་རྒྱས་པར་བཙུགས། དེའི་ རྗེས་ སྤྲུལ་སྐུ་སངས་རྒྱས་
བསྟན་འཛིན་བྱོན་ནས། བྱང་དགོན་ཐུབ་ཆེན་ཁང་རྟེན་དང་བརྟེན་པ་གསར་དུ་བཞེངས།
189



ས་མཐོའི་ བུ་མོ།
རྗེ
རྒྱལ་སྲས་གཞན་ཕན་མཐའ་ཡས་ནས་མཁན་པོ་བྲག་འགྱུར་མེད་ཚེ་དབང་བར་དམ་ཆོས་
འཛིན་པའི་མཁན་རབས་དྲུག་བཅུ་ཐམ་པ་བྱུང་། མཆོག་སྤྲུལ་རིན་པོ་ཆེ་མི་འགྱུར་གསེར་
གྱི་རྡོ་རྗེས་བཤེས་གཉེན་མང་དུ་བསྟེན་ནས་རིག་གནས་ཕལ་མོ་ཆེ་དང༌། མཚན་ཉིད་ཀྱི་
གཞུང་རྣམས་གསན་སྦྱོང་མཛད། ཁྱད་པར་དུ་ཀཿཐོག་སི་ཏུ་རིན་པོ་ཆེ་ལས་སྨད་འདུལ་གྱི་
རྒྱུན་ གསན་ནས་ བསྙེན་ པར་ རྫོགས། བློ་ སྦྱོང་ སྔོན་འགྲོའི་སྐོར་ དང༌ ། སྒྱུ་འཕྲུལ་ཞི་ཁྲོ་
སོགས་ཀྱིས་གཙོས་སྔ་འགྱུར་བཀའ་མའི་དབང་ལུང་ཡོངས་རྫོགས་ནོད་པ་དང་། རྒྱལ་བའི་
བཀའ་ དང་ བསྟན་ འགྱུར་ གྱི་ ལུང་ བཞུགས་ རིགས་ དང་། རྙིང་མའི་ རྒྱུད་འབུམ། ཁམས་
ལུགས་མདོ་རྒྱུད་སེམས་ཀྱི་སྨིན་གྲོལ་གྱི་ལུང་བཅས་དང་། གཏེར་ཆོས་ཕལ་མོ་ཆེའི་དབང་
ལུང་སོགས་གསན་སྦྱང་མཛད་དེ་ཟབ་ཆོས་རྒྱ་མཚོ་ལྟ་བུའི་དབང་ལུང་ལ་མངའ་དབང་
འབྱོར། རྗེ་གོང་མ་རྣམས་ཀྱི་འཕྲིན་ལས་རྒྱུན་སྐྱོང་ཕྱིར། བཤད་གྲྭ་དང་སྒྲུབ་གྲྭའི་ལྷ་ཁང་
རྟེན་དང་བརྟེན་ པ་བཅས་ལེགས་པར་བཞེངས་ཤིང་། གྲྭ་པ་ལྔ་བཅུ་ཙམ་གྱིས་རྙིང་མའི་
བཀའ་གཏེར་གསར་རྙིང་རྣམས་ཀྱི་ཡི་དམ་རྒྱུད་སྡེ་བཞི་དྲུག་གི་བསྙེན་སྒྲུབ་མཛད་པའི་
སྒྲུབ་གྲྭ་བཙུགས་ནས་བཤད་སྒྲུབ་ཟུང་འབྲེལ་གྱི་ཆོས་འཁོར་རིང་དུ་བསྐོར། །
མ་ཟད་མཆོག་སྤྲུལ་བསྟན་འཛིན་ནོར་བུའི་སྐུ་དུས་ནས་ལོ་འཁོར་མོའི་ཐུགས་རྗེ་
ཆེན་ པོའི་ ཡོངས་ འདུས་ དང༌ ། བཀའ་ བརྒྱད། དབྱར་ གནས། དམར་ ཆེན་ གཏོར་ ཟློག
གཞན་ ཡང་ བཀའ་ མའི་ རབ་ གནས་ དགེ་ལེགས་ འདོད་འཇོ། སྨན་ སྒྲུབ་ཆེན་མོ་སོགས་
དགོན་འདིའི་ཆོ་ག་ཕྱག་ལེན་དང་། གར་ཐིག་དབྱངས་ སོགས་ ཆོས་ སྤྱོད་ ཀྱི་བྱ་བས་ལོ་
འཁོར་མོ་འདའོ། །
དེ་ལྟར་གདན་ས་འདིའང་རིག་གསར་སྐབས་ཉམས་ཆག་བྱུང་བ་རྣམསཉམས་གསོ་
དང༌། གསར་སྐྲུན་བྱས་པར་དེང་སང་གྲྭ་པ་ཁྱོན་བརྒྱ་དང་བདུན་ཅུ་ལྷག་གིས་ཐུགས་ཆེན་
བུམ་སྒྲུབ་དང་། བཀའ་བརྒྱད། ཚེས་བཅུ། སྤྱི་གཏེར། དགུ་གཏོར་འཆམ་བཅས་ཁྱོན་ཉིན་
ཞག་ལྔ་བཅུ་ལྷག་འཚོག་བཞིན་པའོ། །
190



སྤྱི་ཁྱབ་རྩོམ་སྒྲིག་པ། མཁན་པོ་འགྲོ་འདུལ་རྡོ་རྗེ།
གཙོ་སྒྲིག་པ། ཐུབ་བསྟན་ཉི་མ། བསྟན་འཛིན་བློ་གྲོས། ཀརྨ་བདེ་ལེགས།
མདུན་ཤོག་མཛེས་འགོད་པ། ཡེ་ཤེས་ཆོས་མཚོ།



དཔེ་སྐྲུན་པ། རྒྱལ་མོ་འབྲུག་པ།
དཔེ་སྒྲིག་འགན་འཁུར་པ། ཚངས་པོ།།
༄༅། །ས་མཐོའི་བུ་མོ།
དེབ་གཉིས་པ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཀྲུང་མེ་ཀྲུའོ་ཀྲོའུ་རིས་བཟོ་པར་ཁང་གི་པེ་ཅིན་ཡན་ལག་པར་ཁང་ནས་དཔར་བཏབ། །
སྤྱི་ལོ་༢༠༠༨ ལོའི་ཟླ་༣ པར་པར་གཞི་དང་པོ་བསྒྲིགས།
སྤྱི་ལོ་༢༠༠༨ ལོའི་ཟླ་༣ པར་པར་ཐེངས་དང་པོ་བཏབ།
དཔར་གྲངས། ༠༠༠༡༣༠༠༠
ISBN9787—80057—993—6/I. 87
དེབ་རེར་སྒོར། ༡༩. ༥༠



出版人:周华
责任编辑:聪博
图书在版编目(CIP)数据
高原姑娘,第2辑: 藏文
百慈藏文古籍研究室编,- 北京:
中国藏学出版社,2008.3
ISBN 978-7-80057-993-6
1.高 … II.百 … .
(1)诗歌 - 作品集 - 中国 - 当代 - 藏语
(2)散文 - 作品集 - 中国 - 当代 - 藏语
IV.1217.1
中国版本图书馆CIP数据核字(2008)第022773号
高原姑娘
第2辑
百慈藏文古籍研究室编
中国藏学出版社出版发行
中煤济州制图印刷厂北京分厂印刷
开本:787×1092毫米1/16 印张:13.125
2008年3月第1版 2008年3月第1次印刷
印数:0001——3000册
书号:ISBN978—7—80057-993-6/1.87
定价:19.50元



ཟག་བཅས་སྒྱུ་ལུས་ཚོང་འདུས་མགྲོན་ཁང་དང་།
དགའ་སྐྱོའི་རྣམ་ཤེས་ཐག་རིང་མགྲོན་པོ་ལྟར།
རྟེན་འབྲེལ་དབང་གིས་ཡུད་ཙམ་འཛོམ་དུས་འདིར།
དོན་ལྡན་སྙིང་པོའི་བྱ་བ་ཕྲན་ཙམ་སྒྲུབ། །



ས་མཐོའི་ བུ་མོ།
མི་ཡི་རིགས་ལ་སྔར་ནས་ཕོ་མཆོག་མོ་དམན་གྱི་ལྟ་བ་ཞིག་ཡོད་ཀྱང་ཤེས་རིག་དར་བའི་
ཡུལ་མང་པོ་ཞིག་ལ་རིམ་བཞིན་འདྲ་མཉམ་གྱི་ལྟ་ཚུལ་ཆགས་བཞིན་ཡོད་པ་ནི་དགའ་འོས་
པ་ཞིག་རེད། གང་ལྟར་མི་ལུས་ཡིན་པ་འདྲ་མཉམ་དང་བདེན་དོན་གྱི་གནས་ལུགས་འཚོལ་
བའི་ཐོབ་ཐང་འདྲ་མཉམ་དུ་ཡོད་ཕྱིར། བོད་ཀྱི་ཞིང་འབྲོག་ཁུལ་དུ་ཡོད་པའི་བུ་མོ་དག་གིས་
ཀྱང་དྲང་བདེན་ཐོག་ཤེས་རིག་དང་འདྲ་མཉམ་སོགས་ལ་ངེས་པར་དུ་བརྩོན་ལེན་བྱ་འོས། །
སྤྱིའི་དེབ་གྲངས་གཉིས་པ།
N
Is BN 978-7-80057-993-6
978780o'579936»
ཀྲུང་གོའི་བོད་རིག་པ་དཔེ་སྐྲུན་ཁང་། །
དE {jr： 19.50OU
